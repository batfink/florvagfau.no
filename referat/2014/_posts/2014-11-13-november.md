---
layout: referat
title: 13. november 2014
author: monesp
tags:
    - kfu-møte
    - juleavslutning og aktiviteter i desember
    - lederstruktur
    - elevundersøkelsen
    - mobbing
    - elevkveld
    - elevkveld for 7. trinn
    - barnevakten
    - mobilbruk
    - tv-aksjonen
    - refleksbruk
---

* toc
{:toc}


Fremmøte
--------

### Tilstede:

1\. trinn
: Kristin Solheim
: Anne Marthe Lohne

2\. trinn
: Bente Blindheim

3\. trinn
: Monica A.Espeland
: Trude Vereide

4\. trinn
: Elisabeth Monsen
: Trine Abbedissen

5\. trinn
: Andre Sævik (til kl. 18.40)
: Marianne Hansen

6\. trinn
: Karin Sølvberg

7\. trinn
: Anja Bang (fra kl. 19.00)
: Evy Lekva Dahl

*I tillegg var rektor Tone Sanne med frem til kl. 18.50.*

### Gjennomgang av referat fra forrige møte – kommentar fra rektor

Rektor kommenterer at Skyss har satt opp buss som går fra Strand hver morgen, og tilbake til Strand etter skoletid. Dette etter henvendelse fra en mor. Busstilbudet skal ha varighet til veien er utbedret. Dersom flere elever ønsker tilbudet om buss til og fra Strand, må de kontakte Berit Haugland på kontoret.

Det var ellers ingen kommentarer til referatet.

### Informasjon fra KFU-møte

Kikki opplyser at det er forslag om å avvikle høstferien i 2017 under sykkel-VM.  Fau avventer saken til den eventuelt kommer på høring.

Våren 2016 vil det være sammenhengende vinter- og påskeferie våren 2016. Dette grunnet svært kort tid mellom feriene.

Politikerne er positive til Bergensmodellen med SFO 11 måneder i året på alle skoler fra skoleåret 2015/2016. Dette skal ikke medføre økte kostnader for foreldrene. Videre er det forslag om rabatt dersom en har tre barn på SFO.  

Kommunen sparte 3,7 millioner kroner ved streiken i høst. Det er forslag om at skolen skal få ca. 1,2 millioner av disse. Saken har vært oppe i UOL (utvalg for oppvekst og levekår), der det var flertall for at skolene skal få beholde mer.

### Informasjon fra rektor 

#### Juleavslutning og aktiviteter i desember

Informasjonsskriv med det som skjer i desember skal revideres og sendes ut til foresatte.

Det vil bli arrangert julefest for elever og foresatte, med gløgg og pepperkaker til foresatte ved ankomst, arrangement i gymsalen og godtepose til elevene etterpå.

Grunnet plassmangel er det i utgangspunktet ikke anledning til at søsken kan delta.

Juleavslutningene er planlagt onsdag 10. desember kl. 17.30 (1. – 4. trinn) og mandag 15. desember kl. 18.00 (5. – 7. trinn). 

#### Lederstruktur

 Lederstrukturen i Askøy-skolene er endret, men Florvåg skole er ikke kommet i gang med dette. Den nye lederstrukturen innebærer at en ikke lenger skal ha inspektører, men gå over til avdelingsledere med personalansvar.
 
Det blir videre opplyst at Laila Vindenes, undervisningsinspektør, skal slutte til jul. Hun har i første omgang permisjon fra stillingen.

#### Elevundersøkelsen 

Skolen holder på å gjennomføre elevundersøkelsen for 6\. og 7\. trinn. Foreldreundersøkelsen skal settes i gang snart. I år skal foreldrene få brukernavn og passord per e-post. Rektor opplyser at Fau tidligere har hatt en premie til den klassen som har hatt høyest svarprosent. Fau vil vurdere å gi et bidrag til klassen.

#### Mobbing

Det ble stilt spørsmål til rektor hvilke tiltak de har for å unngå mobbing. Det blir opplyst at skolen har en handlingsplan for et positivt miljø. Fokus er på forebygging, med blant annet trivselsledere, vakter ute og koret. Skolen har i tillegg tiltak de setter inn når det skjer mobbing.

Enighet om at det er lurt å snakke med elevene om hva mobbing er, slik at de har en klar forståelse av det.

Rektor opplyser at Florvåg skole ikke har noe mobbeprogram. Dette grunnet at det er en stor økonomisk kostnad, i tillegg er det noe usikkert hva effekten er.

Noen medlemmer i Fau ønsker å undersøke med andre skoler hvilke mobbeprogram de har, kostnader og effekt. Hetlevik skole blir nevnt som eksempel.

#### Bilde i Bergens Tidende og film på Youtube av åpningen av veien i Bakarvågen

Rektor opplyser at hun hadde en god dialog med Askøyværingen angående hvilke bilder av barna som kunne brukes. Det ble brukt et bilde i BT som ikke var godtatt. Foreldrene ble informert om dette. Det som var uheldig, var at førsteklassingene gikk med refleksvester med navn på.

Filmen på Youtube ble slettet etter ønske om det.

### Elevkveld 20. november 

Monica opplyser at alt er i rute til elevkvelden. Alle blir påminnet viktigheten av at alle klassene har nok vakter.

### Elevkveld for 7. trinn

Det ble meldt inn som sak om en bør arrangere egen elevkveld for 7. trinn sammen med f. eks Kleppestø og Kleppe. Klassekontaktene fra 7. trinn undersøker saken nærmere.

### Eventuelt

#### Barnevakten 

4\. trinn tar opp at bruk av internett, sosiale medier, mobbing på sosiale medier og spilling har vært tema på foreldremøte. Dette grunnet en konkret sak. Det blir stilt spm om en kan leie inn Barnevakten for foredrag. Elisabeth fra 4. trinn ber om pristilbud fra Barnevakten.

#### Tilgang til mobil i skoletiden.

 Det blir tatt opp at  flere andre skoler har regler om at elevene ikke har adgang til å ha tilgjengelig mobiltelefon i skoletiden. Fau ønsker at tilsvarende regler skal gjelde på Florvåg skole. En måte å gjøre dette på, er at elevene leverer inn mobilen når det kommer på skolen, og at den blir oppbevart i låsbare skap. Fau kan bistå med å kjøpe inn låsbare skap, dersom dette er en ordning skolen ønsker å gå inn på. Fau ønsker å melde dette inn som sak til skolen.

#### TV-aksjonen 

Bente fra 2\. trinn opplyser at det var en vellykket gjennomføring av TV-aksjonen på Florvåg. Bente og Renate har noen innspill til hva som er lurt å gjøre til neste år, og vil lage et skriv på dette som kan legges inn på hjemmesiden til Florvåg Fau.

#### Refleksbruk

 Det ble tatt opp at det er viktig å oppfordre elevene til bruk av refleks. Det er mørkt om morgenen, og vanskelig å se elevene når de går til skolen. Manglende bruk av refleks gjelder i hovedsak for de eldste elevene.  Det ble snakket om mulige måter å gjøre dette på, eksempelvis ved å ha en konkurranse.

**Neste møte – tirsdag 6. januar kl. 18.00**
