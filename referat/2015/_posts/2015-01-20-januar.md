---
layout: referat
title: 20. januar 2015
author: monesp
tags:
    - 17\. mai
    - Temaplan
    - Mobiltelefon
    - Barnevakten
    - Foreldreundersøkelsen
    - Informasjon fra KFU
    - Julefesten
    - Elevkveld
    - Fotballbanen
    - Klassebilder
    - Facebookgruppe
    - Dugnad
nextmeeting: tirsdag 17. mars kl. 18.00
---

* toc
{:toc}

*Tidsramme: kl. 18:00 – 20:00*


Fremmøte
--------

### Tilstede:

1\. trinn
: Kristin Solheim

2\. trinn
: Bente Blindheim Liabø
: Jeanette Dalseghagen

3\. trinn
: Monica Espeland

4\. trinn
: Trine Abbedissen

5\. trinn
: Andre Sævik (til kl. 18.45)
: Siren L. Omdahl

6\. trinn
: Hege Ommedal

7\. trinn
: Ikke representert

Florvåg Skole
: Rektor Tone Sanne.



### Godkjenning av referat

Referat fra forrige møte ble gjennomgått og kjent uten merknader.



### 17. mai

4\. og 5. trinn er i 17. mai-komiteen. De planlegger møte i februar/mars.

3\. trinn tar opp ønsker om gratis leker for ungene.



### Oppfølging av saker fra forrige møte

#### Låsbare bokser for mobiltelefoner 

Rektor har tatt det opp med lærerne. Den generelle tilbakemeldingen er at de ser på det som merarbeid og stiller spørsmål ved blant annet hva en gjør hvis elevene ikke vil levere inn mobilen. Rektor sier at det er klare regler knyttet til mobilbruk. På skolen skal mobilen være avslått og ligge i sekken. Elevene har ikke adgang til å bruke mobil på skolens område. Foreldre må være bevisste og snakke med elevene om gode holdninger.


#### Barnevakten

4\. trinn har som avtalt undersøkt nærmere med Barnevakten. Tilbakemeldingen er at barnevakten anbefaler undervisning fra 5. trinn og oppover. De kan tilrettelegge ulike opplegg. Enighet i FAU om at 6. trinn får tilbudet om undervisning i år, og at en fremover gjør det årlig for 6. trinn dersom gode tilbakemeldinger. Vi er litt usikre på hvor mange timer undervisning som er hensiktsmessig, men tenker i utgangspunktet 3-4 timer. I tillegg ønsker vi en temakveld, som kan være åpen for alle foreldre. De eldste trinnene undersøker om det er stemning for dette i klassene. Kikki avtaler nærmere med Barnevakten.


#### Foreldreundersøkelsen 

1\. trinn vant konkurransen om høyest svarprosent på foreldreundersøkelsen. De får en premie fra FAU, i dialog med lærerne på 1. trinn.



### Informasjon fra rektor

Rektor informerer at de jobber med temaplan skole, med en felles mal  som skal brukes i kommunen. De tre hovedområdene er læringsmiljø, grunnleggende ferdigheter og vurdering for læring. Det må vurderes om FAU har innspill til temaplanen.

Lasse Hustvedt er ansatt som inspektør. Han har erfaring fra Tromsø.

Det blir SFO i 11 mnd. på den enkelte skole fra skoleåret 2015/2016, og da med betaling for en ekstra måned. Det blir lik åpningstid for hele kommunen.

Rektor opplyser videre at leksehjelpen forsvinner for 1. trinn – 4. trinn fra høsten 2015. Det vil være leksehjelp for 5. – 7. trinn. Rektor håper at de som benytter leksehjelpen på 5. – 7. trinn vil være mer motivert. Det kom ønske fra noen av medlemmene i FAU om at en kunne beholdt leksehjelpen også på småtrinnet. 
Rektor gjennomgår elev- og foreldreundersøkelsen på neste møte. 
Rektor opplyser at  lærerne har begynt opplæring av SOL (systematisk observasjon av leseferdighet). Det skal være offisielt i gang fra høsten av. 



### Informasjon fra KFU-møte

Kikki opplyser at mesteparten av tiden ble brukt på temaplan skole. Hvis FAU vil ha noe med på denne temaplanen, må vi komme med innspill i løpet av februar.



### Julefesten

Tilbakemelding på at arrangementene gikk fint. Fordeling av vakter kan være den samme neste år. Det var parkeringsvakt i år, og det anbefales også neste gang.  Rektor formidler at de har hatt en oppsummering blant lærerne angående juleaktiviteter, for å vurdere om noe skal kuttes ut. Det ble laget en liste med ti aktiviteter som ble rangert. Julefesten kom dårligst ut. Dette kan skyldes at det er mye arbeid underveis for lærerne.

Det kom forslag fra FAU om mindre krevende program, om festen kan deles opp mer, kan FAU bidra med noe? FAU mener det er en viktig erfaring for elevene å øve inn et program og fremføre, samt at vi syns det er en fin tradisjon. FAU ønsker at julefestene skal fortsette.



### Elevkveld – tirsdag 10. februar

Monica opplyser at det ble tømt en flaske brus oppe i en lærers støvel forrige elevkveld. Dette ble heldigvis oppdaget av en vakt, og støvelen ble ikke ødelagt.

Det fremheves at det er viktig med nok vakter på elevkveldene.  Det var tilbakemelding forrige gang på at det var mye voldsom herjing. Monica har undersøkt med de som var vakter, men det virker som om det var tale om vilter lek, og at alle var med på leken. 



### Bruk av fotballbanen

Saken meldt inn av 3. trinn som også ønsker å bruke fotballbanen. 

Rektor vil ta saken opp med elevrådet. Problemet er at det er lite skoleområdet, og konklusjonen kan bli  at ungene må fordeles litt rundt på skoleområdet.



### Klassebilder

Kikki foreslår å bruke Ariel til å ta bilder. 1., 4. og 7. trinn får tilbud om å ta portrettbilde i tillegg til klassebilde. Dersom resten av trinnene også tar klassebilde, kan en bestille bok med alle klassene i.  Vi tenker at dette kan være et fint minne for elevene, og vil forsøke dette. Kikki lager et informasjonsskriv til foreldrene og kontakter Ariel foto for bestilling av tid for fotografering. 



### Eventuelt

5\. trinn ønsker å opprette en facebookgruppe for klassen, og ønsker tilbakemelding på erfaring med dette. Flere av trinnene melder tilbake at de har facebookgruppe, og at dette fungerer godt for informasjon og planlegging av aktiviteter.

Det blir fremhevet at det er viktig med retningslinjer for bruk av gruppen, slik at den ikke blir en klagemur og til hinder for et godt samarbeid mellom skolen og hjemmet.



### Dugnad 

FAU ønsker at dugnadsgruppen som ledes av Anja Bang på 7. trinn planlegger følgende dugnader i løpet av våren:

- FAU-lageret
- Ryddedugnad på skolens område før 17. mai.

Videre ble det snakket om i fjor om det var mulig at FAU kunne bistå med grus/sand til fotballbanen for å fylle igjen de verste hullene. Det bes om at dette undersøkes igjen i år.

**Neste møte: tirsdag 17. mars kl. 18:00 – 20:00.**
