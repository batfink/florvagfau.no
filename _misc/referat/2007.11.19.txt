==Tilstede:==

* Hildegunn Gangsøy     – 1. trinn
* Marianne Hansen   – 1. trinn
* Karin Sølvberg    – 1. trinn
* Robin Ørnsrud – 2. trinn
* Johnny Berg       – 3. trinn
* Silje Irene Svindland     – 3. trinn
* Kine Haugland Jensen – 4. trinn
* Lena Kjerpeseth   – 5. trinn
* Monica Irgens     – 5.trinn
* Kristin Risvand Mo    – 6. trinn
* Eva Merethe Hop   – 6. trinn
* Jorunn Lem Lægreid    – 7. trinn
* Helge Nilsen


== Saker ==

=== TV-aksjonen ===
Robin Ørnsrud orienterte om en vellykket innsamling, hvor pengene går til UNICEF. Erfaringer fra gjennomføringen er nedskrevet og samlet sammen med brukerveiledning for TV-aksjonen. Det er 5. trinn som er ansvarlig for TV-aksjonen.
 
===Elevkveld===
Johnny Berg orienterte om elevkveld i høst. Arrangementet gikk greit, men det var få elever til stede på siste delen. Ble foreslått å invitere elever fra andre skoler. Arrangementet hadde et overskudd med ca 4 000,-. Tar sikte på å arrangere neste elevkveld medio februar. 
Det er 3. trinn som er ansvarlig for elevkveldene.

===Julefest===
Rektor orienterte om skolens aktiviteter for de ulike trinnene i desember. Skolen vil imidlertid ikke planlegge et større felles julearrangement på kveldstid i år. Beslutningen er forankret i fagstaben ved skolen, og begrunnes med at det ikke er ressurser til å prioritere et såpass krevende arrangement. 1. trinn er ansvarlig for julefest, og må ta stilling til om FAU skal arrangere et felles jule- eller nyttårs arrangement.

===Åpningstider ved SFO===
På Askøy er det sentralt bestemt at SFO holder stengt i skolens ferier og planleggingsdager. Dette innebærer at SFO holder stengt mellom 11 til 12 uker i løpet av året. I noen av disse ukene tilbyr kommunen SFO ved en annen skole. Svært få fra Florvåg skole benytter seg av dette tilbudet. Det var enighet om at dette er et problem, men de fleste har funnet private løsninger fremfor å benytte seg av tilbud ved en annen skole.

For å synliggjøre problemstillingen vil det bli utarbeidet en spørreundersøkelse for brukere av SFO. Målsetningen er både å synliggjøre behovet for politisk ledelse og for berørte foreldre ved skolen.

===Skolevei/trafikksituasjon===
FAU har fått en henvendelse fra Siw Waagen Jakobsen vedr trafikksikkerhet til og fra skolen. Hun foreslår at det jobbes videre med å få i stand en skolepatrulje, og har i den forbindelse henvendt seg både til Trygg Trafikk, Hordaland politikammer og Askøy lensmannskontor. Det foreslås å kontakte Espen Sjøflot ved Askøy lensmannskontor, forebyggende avsnitt.

Det ble sendt en henvendelse til Statens Vegvesen i mars med forespørsel om nedsatt hastighet på riksveg 563. Etter purringer har vi fått tilbakemelding om at saken dessverre ikke er registrert mottatt. Henvendelsen er oversendt på ny og vi har i ettertid fått bekreftet at saken er registrert hos saksbehandler Toralv Ramsøy (saksnr er 2007030140-001).

2. trinn er ansvarlig for å følge opp videre arbeid for økt trafikksikkerhet.

===Politisk arbeid for å synliggjøre utbyggingsbehov===
Kristin Risvand Mo har utarbeidet notatet ”Bakgrunn og muligheter: Utbygging av Florvåg skole” som ble delt ut. Målsetningen var å få FAU til å støtte videre arbeid mot politisk ledelse for å synliggjøre behovet for å raskt starte planleggingen av en utvidet skole.  En arbeidsgruppe bestående av Kristin Risvand Mo, Hildegunn Gangsøy og Marianne Hansen jobber videre med dette.

== Eventuelt ==

===Eventuelt===
Det trengs flere vakter på kveldstid i forbindelse med dansekurset til Simon Woodhouse. Johnny Berg meldte seg.


''Hildegunn Gangsøy<br>Referent''