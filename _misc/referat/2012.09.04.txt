==Fremmøte==

===Tilstede===
Alle klasser representert unntatt 1B

==Saker==
 
===Lekeapparater:===
Litt gjennomgang av situasjonen med lekeapparater på skolen. Skoleplassen til Florvåg Skole er nå et trist syn med bare edderkoppnettet å leke i, samt fotballbanen/paradis. 
Fau ved Kleppestø skole har samlet inn penger på dugnad og fått laget en flott lekeplass for barna der oppe. Liv tar kontakt med personen der som har organisert det for å få litt tips.
Man kan også søke midler via Gjensidigestiftelsen, og Therese Johannessen er på denne saken. Søknadsfrist er 15.09.12
Vi kommer også til å ta opp dette med lekeapparater og sikkerhet rundt disse på neste SU møte.
 
Lekeapparater blir et hovedpunkt på neste Fau møte.
 
===Fau møter:===
Fau møtene blir fra oktober flyttet permanent til første onsdag hver måned kl 18.
 
===Foreldreoppgaveskjema:===
Skjema skal være klart til 12. september når alle klassene skal ha foreldremøte slik at vi får levert de ut da.
Fungerte ikke helt optimalt i fjor da skolen gikk ut med ønske om vakter/bakere på lekseplaner og lapper. 
Vi tar med alle arrangement som Fau styrer, så får skolen stå for egne ting og skaffe folk til dette.
Skolen skal stå for underholdning når det gjelder juleavslutning, mens vi tar oss av rigging/baking.
Nytt på skjema i år er en egen post med baking uten fastsatte datoer. Da er det litt enklere for oss klassekontakter å vite hvem vi skal kontakte.
Victor sender ut link slik at vi kan printe ut å ta med på foreldremøtene.
 
 
===Åpningstider SFO:===
Det er kommet innspill fra foreldre om at åpningstiden på Florvåg SFO er for kort, og denne bør økes.
Dette kommer til å bli tatt opp på SU.
I forkant tar Tom kontakt med Tone og Liv med Marianne for å gi beskjed at Fau kommer til å foreta en undersøkelse blant de som har SFO for å belyse hvor mange som har et reelt problem med åpningstider pr i dag.
Undersøkelsen sender Victor ut via mail.
 
===Temming av mailinglisten:===
Husk å bruke subjekt/emne feltet riktig. 
Man kan logge seg på Google kontoen og lese trådene der selv og sette opp hvor ofte du vil få mail. Man kan feks få en samlemail 1 gang i uken med utdrag av korrespondansen som er sendt.
 
===Mobbing:===
Vi i Fau vil sette fokus på mobbing. Vi vil prøve å opprette en gruppe som kan jobbe med skolen og deres ledelse for å få større fokus på forebygging og håndtering av mobbing. 
Erdal Fau har i samarbeid med ledelsen på skolen der laget en felles mobbeplan. Therese tar kontakt med Erdal Fau for å høre om mobbeplanen deres.
Dette er et tema som også vil bli tatt opp på SU møtet.
 
===Snop på skolen:===
Ta bort snop som belønning for prestasjoner og turer!
Skolen bør finne èn felles rutine som gjelder alle trinn. Noen klasser får ha sjokolade og snop med på turdager, mens andre får ikke ha med noe.
Elevkveld: Det vil ikke bli mer snop på elevkvelder. Verken for salg eller i premier. Alternativt vil det bli salg av oppskåret frukt.
Fokus på elevkveld bør være aktiviteter og det sosiale, ikke snop.
Høre med skolen om de kan ha en matuke med fokus på sunn mat. Dette ble gjennomført for en del år siden og var et flott initiativ :)
 
Referent: Liv Pettersen