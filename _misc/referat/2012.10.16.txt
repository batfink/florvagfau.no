==Fremmøte==

===Tilstede===
13 av 17 skoler var representert.

==Generelt==
Møtet var todelt hvor 1. timen kun var for oss foreldre/KFU medlem. Fra kl 20 var samtlige gruppeledere for partiene i kommunestyret invitert til å møte til en debatt om utfordringene i Askøyskolen.

==Del 1==
 
===Konstituering av KFU:===
* leder:  Fredrik Staff (Kleppestø)
* nestleder: Ann Hedvig (Tveit)
* medlemmer til arbeidsutvalget: Hugo Gustavsen (Kleppestø) og Trond  Målsnes  (Kleppestø ungdomsskole)

NB! Jeg fikk bare tak i fornavnene til Hugo og Trond, men har med litt «detektivarbeid» funnet ut av etternavn ut i fra skolenes nettsider – med forbehold om feil..

=== Svømmeundervisningen på Askøy===
Her var vi alle enige i at det er for dårlig som det er pr i dag. Nå går jeg ut i fra at alle kjenner til dagens ordning men om noen er usikre på hvordan undervisningen legges opp er det bare å gi meg et ord.
Staff har fått muntlig lovnad på at transport og følge i garderobe skal ordnes. Arbeidsgruppen skulle følge dette opp nå snarest. Innstillingen var tydelig at vi foreldre ikke kom til å fortsatt godta dagens kjøre og følge ordning basert på «frivillighet»..
 
==Del 2==

===Politikere tilstede===
Rafael Cobo Garrido (SV), Odd Mauback (AP), Arild Raftevold (V), Stig Abrahamsen (Frp) og Lasse Solberg (H).

===Gangen i møtet===
Alle hadde 3 min innlegg så ble det spørsmål. Alle partiene var vel i bunn og grunn enige i at skolen ikke var optimal som den er pr i dag og at vi har store utfordringer pga økonomien. Opposisjonen var selvsagt kritisk til måten H, Frp og Krf løser enkelte saker og det ble litt «valgkamp» innimellom. Hva de ulike partiene har som skolepolitikk generelt skriver jeg ikke noe om her. Siden H og Frp var de som stilte fra de «styrende» partiene var det også de som sa mest om situasjonen som den er i dag.

===Bygg===
Mål at alle bygg skal være helseverngodkjent i løpet av året. De var klar på at helseverngodkjenning er et minimum og at løpende vedlikehold må opprioriteres (Frp). H mener at de er noenlunde ajour på vedlikehold. H og Frp ønsker å tenke større enheter for å kunne drifte mer effektivt, mens Ap ønsker å omfordele ved å få inn mer skatter og avgifter. Opposisjonen var noe lunken til at det skulle bestemmes skole i Skogen før Skolebruksplanen som omhandler strukturen i skolen var klar.

===Innhold===
Politikerne har fått opplyst at 99,9% av lærerne i skolen har rett utdanning. Det kom frem etter hvert at dette må være prosenten på de som er ansatt. Hva som faktisk blir levert av lærere i klasserommene er mye lavere pga mangel på vikarer med rett utdannelse og generelt mangel på vikarer.. FAU repr fra enkelte skoler kunne fortelle at rektorene leverte inn over 100 avviksmeldinger på en mnd og SV hadde anonyme uttalelser fra rektorer som sier de bryter loven så å si daglig..
Det har vært satset på å bedre videreutdanningen innen lesing og skriving, De vil fortsette med regning også etter hvert. 
Lærertettheten (antall elever pr lærer) er for dårlig men de er på vei… uten at vi fikk noe nærmere svar på hva som er tallet i dag og hva som er ønskelig.

===Budsjett===
Hele budsjettet for Askøy (ikke bare skolene) må kuttes med ca 25-30 mill. Ønsket er å skjerme skolen men det må mest sannsynlig spares for å kunne opprettholde dagens drift. Det er ikke rom for å øke midlene – så man må effektivisere driften..
Det er brukt 2 mill på IKT de siste 2 år – utfordringen er om det blir brukt aktivt og om opplæringen er god nok. H kastet også ut en påstand om at en løsning kan være «bring your own device» altså å tillate elevene å bruke egne pc-er og lignende i læringssammenheng i skolen.
Askøy er nest dårligst kommune i ressursbruk pr elev (H). Dette blir ikke bedre for 2013.

===Generelt===
Politikerne er avhengige av å få info fra oss som har barn i skolen om hvordan det går ute på skolene. Vi var mer enn velkommen til å ta direkte kontakt med de om saker. Utvalgsmøtene er også åpne slik at det er fritt fram for interesserte å møte. Neste utvalgsmøte er 6. november.
Tidligere hadde politikerne også utvalgsmøter ute på skolene – det kunne være en mulighet å få til noe slikt igjen for å skape engasjement.
Avviksmeldingene som rektorene sender inn strander til slutt hos rådmannen som mangler midler til å gjøre noe.. Politikerne hadde heller ikke sett noen av avviksmeldingene. De sa at de ville be om å få se de for å få vite stoda..
SU fungerer for dårlig. Politikerne blir ikke innkalt – Dette må forbedres.
Politikerne vil bli invitert på nytt etter at budsjettet er satt.

"Referent: Irene Mo Sætre"