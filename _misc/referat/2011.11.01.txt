== Fremmøte ==

=== Tilstede ===

* 1. trinn: Liv Pettersen, Solfrid Grindheim
* 2. trinn: Therese Kristoffersen
* 3. trinn: Aina Bondehagen, Victor Nystad
* 4. trinn: Irene Mo Sæthre, Tove Hanselmann
* 5. trinn: Janicke Andersen, May Britt Dumben
* 6. trinn: Eirik Jakobsen


=== Fraværende ===

* 2. trinn: Tom Ahmt
* 6. trinn: May Britt Varøy,
* 7. trinn: Therese Graawe, Bjørn Rasmussen



== Saker ==


=== Oppdatering fra SU og KFU møte ===

==== SU ====

Får oppdatering på neste møte siden Tom Ahmt ikke kunne stille i dag.

==== KFU ====

Møtene er på Rådhuset, litt frustrasjon pga problem med kort varsel på møtedato og stengte dører ved seint oppmøte. Therese Graawe var på 1. møte. Det var sagt at KFU skulle sende ut en presentasjon pr mail som vil bli distribuert rundt når den kommer.


=== Evaluering av det vi har gjennomført så langt, hva har fungert / ikke fungert ===

==== TV-aksjonen ====

===== Oppsummering =====

Fungerte veldig greit pga hvert trinn skaffet 3 bærere hver. Problemet var nesten at vi fikk for mange bærere i og med at andre meldte seg direkte til Frivillighetssentralen og ble henvist videre til oss. Hadde totalt 24 bærere på 20 roder.
1 møtte ikke, 2 fikk andre oppgaver (utdeling/kart "ansvarlig") 1 ble glad for å slippe å gå.. så løste seg greit. Ellers fikk vi 30 bøsser så det går også å la to gå i samme rode om vi får for mange bøssebærere.

===== Avvikling ===== 

Bør være 3 ved utdeling da mange kommer samtidig. Greit at en har ansvaret for å forklare kart og dele ut område mens to fyller ut og kontrollerer skjema mot nr på bøsse osv.
Trenger bare å være 2 ved innlevering. (egentlig bare behov for 1, men siden det kan være snakk om en del penger - greiest med 2..).
Bør starte 3 timer før banken stenger slik at vi kan si at siste innlevering av bøsser er 30 minutter før banken stenger. I år stengte banken 18 - i fjor 18:30.. så greit å undersøke dette tidlig. Det er ok å begynne tidligere enn hva som annonseres fra Frivillighetssentralen. De sa i år at "startskuddet" gikk 16 - men vi startet 15. Hadde ikke rukket å bli ferdig om vi hadde startet 16..
I år kom det et par bærere ca 40 minutter før 15 så greit å være klar litt tidlig.. Vi hadde også ei som gikk hjem med bøssen og som vi måtte ringe etter men ellers gikk det knirkefritt..
 
===== Neste år =====

Etter evaluering av rodene og tilbakemelding fra bøssebærerene ble vi enige om å dele rode 7 i to  (den som går rundt skolen og ned mot hovedveien). På FAU møtet ble det også foreslått å dele Øen i 3 pga store avstander. De som gikk der i år gikk uten barn og hadde bil og syntes det gikk fint selv med store avstander. 


==== Elevkveld ====

===== Planlegging ===== 

Møte en uke før var litt knapt. Handlet det meste på Storcash og derav noe billigere enn tidligere handel (som brus, chips som var på tilbud).
Forslag om å sette opp konkrete oppgaver for vaktene som de kan få tilsendt pr mail på forhånd - kanskje sammen med påminnelsen om at en skal stille som vakt. Evt ha lapp som deles ut når vaktene kommer så de raskt kan se hva som er deres ansvarsområde for kvelden.
Elevkveldgruppen sender ut fellesmail til de som skal være vakter ca 2 uker i forkant for å påminne om oppgave og tid (bruk mailingliste klassekontaktene har fylt ut). Om det skulle være problemer med frafall deleger til klassekontaktene som må skaffe evt. erstattere.
 
===== Selve kvelden ===== 

Tilbakemeldingene fra elevene var at det hadde vært gøy! Totalt 170 elever og 151 på elevkveld så godt oppmøte (94 store og 57 små).
Hadde vært en liten episode med klaging på musikken - bør være en vakt/voksen i gymsalen som kan se til at DJ fra 7 trinn får arbeidsro.
 
===== Evaluering ===== 

Janicke og Victor ser på mulighet for å sende ut spørsmål via It`s learning til hver enkelt elev for å få tilbakemelding på hva elevene evt. savnet/ønsker.
Var f.eks bowling et savn?
 
===== DJ ===== 

7. trinn har oppgaven men kanskje for dårlig utstyr. Bruker nå spotify.. Forslag om å kjøpe inn MP3 basert programvare som vil gjøre det lettere/gøyere å være DJ. Victor sjekker pris.

Klassekontaktene for 7. trinn ber lærer ta opp med 7. klasse om hvordan de vil løse arbeidsfordelingen med å være DJ slik at en slipper klager/problemer på kvelden.

Evt. om dette ikke fungerer får vi se om det blir aktuelt å leie inn DJ igjen - men da går det en del penger til det..
 
===== Lys ===== 

Det var litt forvirring ang. strobelyset. Det kan styres manuelt for å unngå for "intense blink". Det er litt for ensformig med kun strobelys.
Forslag om å kjøpe inn mer "stemnings" lys med flere farger evt. se om en kan bruke disco kulen som vi har (?) Victor sjekker pris på evt lysmuligheter.
 
===== Prisnivå ===== 

Ønske fra elever om at prisene skulle settes ned. Foreløbig konklusjon: Det er bedre å holde stabilt prisnivå i stedenfor å sette opp og ned prisene fra hver gang. Det er vanskelig å komme med helt nøyaktige tall for hver elevkveld pga noe svinn, noe som kan brukes til neste kveld noe som handles på tilbud osv. Evt. overskudd vil uansett gå tilbake til elevene på et eller annet vis.


=== Sjekke pulsen på arbeidsgruppene ===

===== Juleavslutning: Dato 14 desember =====

I følge branninnstruks er max tillatt antall personer i gymsal: 333 uten stoler bord, 200 med stoler, 134 med stoler og bord.. Med 170 elever blir konklusjon at arrangementet må deles i 2.
Kan det være aktuelt å undersøke med "Huset" om å ha programmet der for så å gå tilbake til skolen for avslutning i klasserommene. Ble også diskutert å droppe gymsalen og kun ha program i klasserommene. Victor undersøker med "Huset" ang. max antall personer tillatt der.

Juleavslutningsgruppen tar diskusjonen videre med hvordan dette skal løses best i praksis.

Skolen holder på å planlegge underholdning. Skolen ønsker ikke juletregang og at de ønsker å bruke plasttreet de har kjøpt til å gå rundt juletre en annen dag.

Om FAU likevel ønsker juletregang kan vaktmester være behjelpelig med å sette opp/ta ned - men ingen konklusjon enda..

''Konklusjon: det trengs et møte i gruppen.''
 
===== 17-mai =====

Sendt ut innkalling til møte 15/11 men pr i dag ikke fått svar fra fotballen eller musikken.

Holder også på å undersøke hvordan avtalen mellom FAU, musikken og fotballen var satt opp. 

Janicke har fått tilsendt en del tilbud ang. kjøp av premier i forbindelse med 17 mai. Dette vil hun sende videre til 17-mai gruppen.
 
===== Dugnad =====

Har 2 navn. Litt uklart hva de skal gjøre med tanke på lite info ang. utbygging. Skuret til leker/utstyr i forbindelse med trivselsleder prosjektet ble så vidt nevnt. Det må kanskje søkes om fasadeendring til kommunen?


=== Alternativ til wiki kurset ===

Victor vil sette opp en mal som hver og en kan se på i ro og fred hjemme. Kommer om ca 2 uker.

Viktig at vi klarer å lære oss opp slik at vi kan bruke wiki-en. Arbeidet for fremtidige år vil i tilfelle bli mye enklere.



== Eventuelt ==

=== Hyppighet på møtene ===

Det er komt inn ønske om å ha færre møter. Konklusjonen etter en kort diskusjon ble vel at møte en gang i måneden fungerer greit med tanke på at en da ikke detter helt av lasset om det er et møte man ikke kan stille på. Det er også 2 representanter fra hvert trinn så det bør være aksept for at en ikke kan stille hver gang.


=== Parkering ved skolen ===

Det er ikke tillatt å parkere langs veien utenfor skolen. At mange likevel gjør dette er et problem både ved levere/hente situasjon og på kveldstid ved arrangement/øvinger. Bør være mulighet for å åpne opp skoleplassen på kveldstid for parkering ved arrangementer. Bør sendes ut et skriv til alle som låner gymsal osv. om mulighetene for parkering. Det var ingen som konkret fikk oppgaven om å ta dette videre, men Janicke har vært i kontakt med politiet og forhørt seg litt ang. denne situasjonen. 


=== Leirskole ===

Det er nå bestemt at skolen selv tar over ansvaret med å bestille leirskole alt nå for 1. trinn 2011. Det vil være et fast vintersted og foreldrene skal kun stå for lommepenger. Mail vil bli sendt rundt med mer informasjon.

''Irene Mo Sæthre, <br> referent''



== Kommentarer ==

=== Nikolai Sigvatsen ===

Bare en liten tilbakemelding angående ”diskoteket” på elevkvelden. Det er riktig at det var litt uvisshet i forbindelse med strobelyset, og veldig viktig at noen sørger for at det kun er DJene som befinner seg oppe på scenen. Det må være adgang forbudt for de andre elevene. I forhold til Spotify var det ingen klager fra DJene i hvert fall. De hadde en premium-konto, så de slapp ”reklamepausene” som de har hatt før. Jeg vet ikke om publikum var misfornøyd, men DJene selv var i hvert fall svært fornøyd. Jeg har mange frivillige som venter på tur og gleder seg til å være DJ. Det er forresten jeg, og ikke kontaktlærer, som avtaler dette med elevene.
 
=== Laila Vindenes ===

Ønsker bare at det blir rettet opp en liten misforståelse i forbindelse med julefesten:<br>
Skolen er positiv til juletregang ute, men har presisert at FAU må ta ansvar for avviklingen av den.
Det er da viktig med tydelig og gjennomtenkt organisering av ringene, gode og kraftige røster som forsangere (ev. musikk) og sist men ikke minst at foresatte også deltar!
I tillegg til ev. juletregang ute gjennomfører skolen juletregang inne i gymsalen siste skoledag med to og to klasser sammen. En fin tradisjon.