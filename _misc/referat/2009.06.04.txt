==Tilstede==
* Victor Nystad (Fau leder)
* Britt Trondsen
* Hildegunn Gangsøy
* Åge Torgilstveit
* Kristin Risvand Mo
* Terese Sandvik
* Nina Fossdal
* Rektor Helge Nilsen var tilstede på første halvdel av møtet.

==Saker==

===Fysisk aktivitet===
* Rektor orienterer om ”rett til fysisk aktivitet”, (høringsnotat vedr. endringer i forskrift til opplæringsloven).
* Forslaget innebærer et ekstra aktivitetstilbud til 5-7 trinn. Totalt 76 klokketimer fordelt på de 3 trinnene utgjør omlag 40 minutter pr. uke på hvert av trinnene. Disse timene vil komme i tillegg til annen undervisning og vil føre til noe utvidelse av skoledagen.
* Bakgrunn for forslaget er at barn og unge i dag er i mindre fysisk aktivitet enn tidligere.
* Skolen har sett på dette og har et forslag om å legge disse ekstra minuttene til dager hvor den enkelte klassen ikke har gym, slik at målet vil være at barna skal ha fysisk aktivitet hver dag i skoletiden.
* Dette vil iverksettes fra høsten 2009.

===SFO===

* Mange foreldre blir berørt av reduserte åpningstider fra høsten av. Sfo vil da være åpen fra kl. 07.30 – 16.30.
* Rektor har ikke fått noen henvendelser på dette fra foreldre. Bakgrunnen for dette er at det vil være ferre barn på sfo til neste år og at det dermed blir færre ressurser.
* Rektor vil ta opp med SFO ledelsen om det kan la seg gjøre å åpne 07.15, vil tilbakemelde om dette kan la seg gjøre.
* Kommunen er imidlertid i gang med å utarbeide en ny SFO modell for Askøy kommune. Skolesjefen har gitt uttrykk for at han ønsker en modell lik Bergen Kommune.

===Kommunikasjon på e-post og web===
* Skolen har fått inn epost adresser til foreldre men flere ønsker fremdeles informasjon fra skolen i papirutgave.
* Rektor vil prøve å legge ut neste fellesskriv på e-post og vurdere responsen etter det. Rektor sier videre at lekseplaner og annen info til den enkelte klassen på e-mail ville kunne være kostnadsbesparende for skolen.
* Rektor vil annonsere skolestart på skolens hjemmesider.
* Det blir en prøveskoledag for nye 1 klassinger den 11.juni kl 09.30-11.00. dette vil også annonseres på hjemmesiden.
* Tilbakemelding fra lærer til den enkelte forelder per epost er også en ting som falt i god smak hos representantene i FAU. Lærer på 7 trinn gjør dette i dag.
* Rektor vil oppmuntre andre lærere til å gjøre det samme.

===Vedlikehold===
* Det vil være en del vedlikeholdsarbeid på skolen de siste to ukene før ferien. Det skal blant annet skiftes deler av ventilasjonsanlegget. Dette vil medføre at lærerne må benytte pc rommet denne perioden som arbeidsrom.
* Det skal også være utbedringer i guttegarderoben samt at gulvet i gymsalen skal lakkes.

===Kontaktlærere til høsten===
* 1.trinn: Tove
* 2.trinn: Birgitte
* 3.trinn: Silje
* 4.trinn: Mona
* 5.trinn: Vigdis
* 6.trinn: Nicolai
* 7.trinn: Aud Jorunn

===Bestilling av cd fra jungelboken===

* Alle klassekontakter har kontroll på bestilling. Pengene settes inn på FAU sin konto, kontonr er : 3624.56.87057
* NB! Alle må huske å legge ved et bilag/kvittering til Åge hvor det framkommer hvilken klasse pengene kommer fra. Få alle foreldre til å skrive under på at de har betalt kr 50,- samt mottatt cd. Hver klasse gir en cd til sine lærere og dette vil FAU dekke kostnadene for.

===Valg av ny FAU leder===
Alle klassekontakter jobber i sine respektive klasser med rekruttering av ny kandidat.

===Evaluering av vedtekter===

* FAU har i dag færre deltakere enn før, og dette oppleves som et pluss ettersom møtene blir mer effektive.
* Skolen ønsker referat fra møtene, da kan de oppdateres på hva vi jobber med og er opptatt av. Rektor er ikke deltakende på alle møter.
* I forhold til FAU sitt regnskap har vi fått på plass en revisor som kan godkjenne årsregnskap før ny FAU representant overtar. Revisor er Peter Tomas Hansen.

===Forslag til arbeidsplan og møteplan for neste FAU===
* Vi ønsker at de fortsatt fokuserer på elektronisk kommunikasjon.
* Evaluerer skolefruktordningen.
* I forhold til foreldreundersøkelsen kom det inn forslag om å premiere klassen med best svarprosent. FAU kan stå for denne premien. Dette kan forhåpentligvis få opp svarprosenten blant foreldrene på skolen vår. Det er også ønskelig at skolen sender ut e-post med link til undersøkelsen.
* Vurdere skolens pedagogiske tilnærming. Se nærmere på PALS som en del andre skoler på Askøy har tatt i bruk med gode resultater (eks.Kleppe skole). I dag brukes for øvrig Assertive Dicipline i større eller mindre grad på vår skole.


''Referent:<br>Nina Fossdal''