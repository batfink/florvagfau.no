==Fremmøte==

===Tilstede===
*rektor: Tone Sanne
*SFO: Marianne Furdal
*leder FAU: Tom Ahmt
*SFO: Marianne Furdal
*1. trinn: Linda Bergsvik, Elsebeth Bergh, Irene Krydsby
*2. trinn: Therese Johannesen
*3. trinn: Tove Hanselmann
*4. trinn: Victor Nystad, Bjørn Dalland
*5. trinn: Irene Mo Sætre
*6. trinn: Vibeke Birkeland, Johnny Li, Linda N Juvik
*7. trinn: Ingvill Ørnsrud


==Saker:==

===Åpningstider SFO===
SFO har siden nyttår forsøkt en ordning med åpent fra 07:15. Ved evaluering ser man at det i gjennomsnitt er 3.5 barn som benytter seg av dette tilbudet. Der har vært et spenn fra max 8 til min 1 barn. I praksis har det gått greit i forhold til vaktplan. 
Når man spør neste skoleårs 1. klassinger svarer 4 at de ønsker den tidlige åpningstiden og 2 at de har behov «av og til». De som alt har plass er ikke blitt spurt. Tilbakemeldingene fra de som har benyttet seg av ordningen i år har vært veldig positiv. SFO har nå satt opp en vaktplan for kommende skoleår basert på åpningstid 7:15 som vil fungere og håper at dette er «godt nok». Det var også stemning i FAU om at en vil beholde 7:15 som åpningstid for skoleåret 13/14.

=== Foreldreundersøkelsen - premiering til svarprosent over 90=== 
Foreldreundersøkelsen vil også bli tatt opp på SU møtet til neste uke. Vi fikk en rask gjennomgang av rektor.
Florvåg skole har fått en svarprosent på 70,18%. Dette er vi fornøyd med.
6 trinn - 100% og her venter det premie  Kan klassekontaktene for 6. trinn avtale med Gry og Britt ang premien?
Fagsjef skole har også fått høre om den flotte oppslutningen til 6. trinn og  har gitt klassen 2500.- som skal brukes på tur til Vil Vite.
Resultatene fra undersøkelsen i grove trekk:
* Informasjon til og fra skolen: de fleste er fornøyd
* Dialog: flest fornøyd men variert tilbakemelding ang. å kunne diskutere undervisningsmåter og innflytelse på undervisningsmåter
*Kjennskap og forventning: varierte tilbakemeldinger angående rettigheter og plikter og hvordan fremme klager, klagegang. Dette er tema som vil bli tatt opp på foreldremøte til høsten
*Støtte fra foreldre: variert tilbakemelding på veiledning og hvordan hjelpe barnet med skolearbeid
*Utviklingssamtale: ønsker lengre samtaler og gjerne på kveldstid
*Fysisk matriell og miljø: varierte tilbakemeldinger på standard skolebygg, uteareal, data/pc tilgang og læremidler. (Den nasjonale standarden er 3 elever pr pc. Etter opptelling ser en at det er 3,6 per pc på Florvåg skole. Skolen har pc rom med et klassesett + 2 pc i hvert klasserom så en nærmer seg nasjonal standard.)
*Trivsel, læring, utvikling: håndtering av mobbing og tilrettelagt opplæring er det varierende tilbakemeldinger på. Gode tilbakemeldinger på barnet har positiv utvikling på skolen, barn viser interesse for skolearbeid. 
*Læringsforhold: varierende tilbakemelding på ro og orden , hjelp til skolearbeid av lærer og for lite utfordrende arbeidsoppgaver.
*SFO: positive tilbakemelding på trivsel, godt sosialt miljø, godt samarbeid, beskjeder følges opp, leksehjelp (NB! Her er det kun 1 voksen på 28 elever noe som er blitt gitt beskjed om til neste års 1. klasse foreldre) Varierende tilbakemeldinger på et variert aktivitetstilbud, ferie sfo (Det jobbes med at Askøy blir som i Bergen og at man betaler for 11 mnd, ikke 10 som nå. På den måten kan Florvåg få sin egen sommer sfo, kanskje alt i 2014? ) Det var også varierte tilbakemeldinger på foreldrebetalte aktiviteter og info på nett (Det legges ut info på nettsiden samt skrives på infotavlen i gangen og «sesongskriv», forslag om å bruke lekseplanen også). Ang. matservering (sunn mat) så har SFO pr i dag grøt 2 dager i uken og smørelunsj el.l ved spesielle arrangement og om en har rester osv.. Dette er veldig populært. Det er kapasitet til at de voksne på SFO lager mat, men da er man avhengig av ekstra foreldrebetaling. SFO undersøker hva de måtte hatt i kr for å klare for eksempel smørelunsj 2 ganger i uken. Marianne kommer tilbake med tall. 

===Reguleringsplan/skolebruksplan - kort om status===
Det er mye frem og tilbake, men slik det ser ut nå vil skolen bli bygd ut som en 2. parallell med plass til 400 elever. Erdal skal ta av for de elever i grensesonene som Florvåg ikke får plass til på sikt. Elevene fra Florvåg skal gå videre til Kleppestø ungdomsskole. Skolen får brakker fra 1 okt 2013.

Organiseringen av trinnene: Tanken er at det skal være 2 kontakt lærer på trinnet, der elevtallet tilsier det,  + assistenter slik at det blir totalt 4-5 voksne som samarbeider om et trinn. Et trinn har 2 klasserom (et større og et mindre) tilgjengelig for variert opplæring og varierte inndelinger av gruppen.
For 2013/14 ser det i grove trekk slik ut:
1. trinn: 1 lærer
2.-4. trinn: 2 lærere
5.-7. trinn: 1 lærer

===Kampanje mot mobbing uke 36===
1 uke i sept. Skolen ser at det er behov for dette fokuset.
«Vær en god venn» er skolen sitt utgangspunkt for samtaler, gruppearbeid osv. Programmet for uken er pr i dag ikke satt.
Forslag om at foreldrekontaktene lager til noe sosialt for hver klasse på kveldstid i forbindelse med denne kampanjen. Prøver å minne om «oppstarts fest» på lekseplanene i starten av året samt på første FAU møte.

===Søknad "gjøkeredet" – status===
Gjøkeredet: Det kreves en del dokumentasjon for å kunne legge inn en søknad til gjensidigestiftelsen. Godkjenning fra Askøykommune er ok. Anbud fra Tom Amht kommer. Søknadsfristen er i september og Therese og Liv jobber til de er ferdige med denne søknaden selv om de slutter i FAU.

===Oppsummering skoleåret 12/13=== 
Vi (Irene og Victor evt. andre som melder seg) ser på Wikien og forsøker å oppdatere den så godt som mulig før neste skoleår.
Vi bør gjøre neste års FAU oppmerksomme på mulighetene ang. 17 mai og fordeling av oppgaver/fordeling av inntekter mellom musikken, fotballen og FAU. Om dette er noe FAU ønsker å ta tak i er mulighetene mange men arbeidet bør begynne tidlig på skoleåret.

===Det nye FAU - hvem takker for seg?===
Vi forsøker å rekruttere våre nye FAU-ere/klassekontakter i løpet av sommeravslutningene/sommeren slik at vi kan sette de i gang alt i slutten av august. Vi vil trenge en ny som tar seg av informasjonsbiten/wiki siden. Victor lager en «mal» for denne «stillingen». Vi vil også trenge en ny kasserer og en «revisor».

===Eventuelt: Bursdagsfeiring===
Rektor hadde et innspill vedrørende bursdagsfeiring og hvem/hvor mange/om noen få blir utelatt når man inviterer. Det er ønskelig at Fau har fokus på dette.  Klassekontaktene kan gjerne ta opp dette på første foreldremøte til høsten. Kanskje kan hver klasse lage sin «mal» på hvordan en ønsker å ha det i sin klasse evt. kan FAU lage en oversikt til foreldre om hva de må være obs på i denne sammenheng. 

Referent Irene Mo Sætre