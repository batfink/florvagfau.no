==Fremmøte==
 
===Tilstede===
*1. trinn: Linda Bergsvik
*2. trinn: Liv Pettersen
*3. trinn: Tove Hanselmann
*4. trinn: Bjørn Dalland
*5. trinn: Irene Mo Sætre, Reidun Tjønn Rinde
*6. trinn: Johnny Li, Vibeke Birkeland
*Tom Ahmt
*Tone Sanne 
 
==Saker==

===SFO åpningstider og aktiviteter===

====Åpningstider====
Det er enighet mellom FAU og skolen at SFO skal åpne 07:15 fra januar 2013. Det vil bli en evaluering av ordningen på vårparten

====Aktiviteter====
På Kleppe skole (ikke Kleppestø) har de fått til en ordning med aktiviteter i regi av kulturskolen. Dette er gjort på bekostning av en assistent. Det ble luftet om dette kunne være en løsning når skolen likevel må ta inn vikar. 
Her i Florvåg er skolemusikken (som hører til kulturskolen) inne et par timer i uken i SFO tiden – til info.
Noen skoler har kurs for elevene i skole/SFO tid som FAU er med på å sponse. «Brasiliansk kampsportdans» ble nevnt som et eksempel på en slik aktivitet/kurs (ca kr 750.- per time). Skolen/SFO er åpen for forslag, men alle vet at der er lite midler fra skolen sin side så da må det evt. gå på bekostning av noe evt. være et prosjekt i samarbeid med FAU. Noe å undersøke videre?

Vi stilte spørsmål ved filmvisningen på smartboard under måltidet på SFO: Det er ikke til å legge skjul på at det er lettere for ungene å finne roen under måltidet når de får se på film/høre på musikk el.l fra smartboard. Vi var enige i at så lenge det har et «innhold som gir mening» kan det være positivt å roe ned med en slik aktivitet etter en lang dag. De bruker også å ha høytlesning og lignende til måltidene men ikke med like stor suksess. Det vi foreldre savner er informasjon om hva de gjør og gjerne hvorfor. Når vi kommer kjapt innom i en hente situasjon og ser at de ofte sitter og ser på film hadde det vært greit å vite hvorfor og at de har «en plan».. 
Nå når SFO har måttet dele seg på to etasjer er de mer sårbare enn før på voksentetthet.
De er to voksne i hver «spisegruppe». En som ordner med toasting og en som holder ro og orden. Det kan noen ganger være behov for at begge må trå til for å holde ro og da kan det være at det ikke blir toast den dagen. For oss med unger som ikke spiser kald toast er det greit å vite om det blir toasting eller ikke på forhånd, men vi må selvsagt ha forståelse for at situasjoner kan oppstå. Det ble også lagt frem forslag om å ha oppskjært frukt (at hver tar med seg en frukt som blir samlet inn og skjært opp og lagt på fat). Dette kan være en aktivitet som ungene er med på. Kanskje en ordning med annenhver dag toast/frukt? 
Ellers foregår det mye kjekt på SFO: i fjor hadde de f.eks en trivselsuke med mange kjekke aktiviteter. Kanskje noe som kan gjentas? Foreldre kafeen var også veldig hyggelig noe vi formidlet til rektor.
Rektor tar våre innspill videre til Marianne og SFO.

====Inneklima SFO====
Tilfluktsrommet er igjen tatt i bruk. Det vil bli gjort nye Radon målinger til våren ref infoskriv vi har fått fra skolen om dette. Ellers har det også vært kontroll generelt på inneklimaet på basen til SFO/tilfluktsrommet og det er slått fast at pga dårlig luftkvalitet kan man max være 3 timer der daglig.

===Utbygging===
Fra neste høst vil skolen få brakker. Det er pr i dag ikke bestemt hvem/hva de skal brukes til.
Utbyggingen er satt noe på vent pga arealplanen ikke er klar og at de venter på den nye skolesambruksplanen (kommer mest sannsynlig til påske). Det er mye frem og tilbake. Det er bestemt at det skal bli en 3 parallell skole men at det i første byggetrinn blir bygd ut til 2 parallell. To nye bygg skal opp i første omgang – et mot det gamle leketårnet og et over amfiet. Foreløpig skal de ikke gjøre noe med den eksisterende skolen.. Mye usikkert..
Vi spurte også om det var interessant å undersøke mulighetene for å få opp Gjøkeredet som vi har snakket om før. Vi må i alle tilfelle undersøke først med eiendom om det er noe sted vi kan få tillatelse til å sette det opp med tanke på utbyggingen. Dette bør vi undersøke før sommeren slik at vi kan få til en søknad til Gjensidigestiftelsen innen fristen til høsten om det blir aktuelt. En oppgave for dugnadsgruppen?


===Sunne matvaner===
Som vi vet har det vært noe dårlig kommunikasjon mellom FAU/skole/SFO og det har resultert i noen uheldige slutninger ang. sukker. Vi fikk oppklart og gitt klar beskjed om at det FAU ville ha en slutt på først og fremst er snop som belønning i skoletiden. Ikke at ungene ikke skal få sukker på grøten eller få lov til å bake julekaker. Rektor har levert ut et skriv til alle elevene om hvilke retningslinjer skolen har i forhold til sunne matvaner. FAU (Victor?) skal også lage til et skriv som blir sendt ut til alle foresatte om hvorfor vi har tenkt som vi har ang. å kutte i snop på elevkveldene osv.
Og så var vi alle enige – endelig.

===Julekurv===
Irene kjøper en kurv med noe oppi fra FAU til de ansatte og tar det med på skolen mandag 10.12.

===KFU===
Hovedsaken på møtet var svømmeundervisningen. For skoleåret 12/13 vil ordningen bli som før dvs undervisning i små grupper. Foreldrene vil bli spurt om de kan kjøre, men det er ikke noen tvang. Kan ikke foreldrene organisere kjøring er det skolen sitt ansvar å ordne skyss. NB! Det er ikke forventet at foreldrene skal stille som vakter i garderobene.  
Det er satt ned en gruppe bestående av flere rektorer, Frode Solemdal som har saken hos kommunen og Gert som har svømmeundervisningen i hallen. De skal se på løsninger for svømmeundervisningen generelt og det er satt en frist til ny løsning til neste skoleår. KFU vil også komme med sine innspill til denne gruppen. Skolesjefen var også veldig klar på at det er kommunen/skolen som har ansvaret for alt rundt svømmeundervisningen. Ønsket fra FAU er at skolen bruker foreldrekontaktene mer i forhold til å informere om hvordan svømmeundervisningen gjennomføres. Det kan være greit at alle elevene i en klasse f.eks går til og fra undervisningen samlet. Dette forutsetter at de som har undervisningen har kontroll på hvem som skal komme og hvem som faktisk kommer.. Nå sendes det ut et skriv til foreldrene og det er lett for at en føler seg forpliktet til å stille opp som sjåfør og vakt i garderobe. 

===Elevkveld - evaluering:===
Alt i alt gikk det veldig bra. Det ble et overskudd som muligens blir brukt til noe underholdning på neste elevkveld? Det var suksess med beger til popcorn og baconchips – mindre søl. Skal reklamere på popcornmaskinen som ble kjøpt inn (gikk seg varm). Det gikk ikke så mye varmmat. Kanskje ha fahitas og hamburgere neste gang.
Det ble observert noen elever som hadde med seg energidrikk som burn og lignende (14 års aldersgrense). Vi var enige om at dersom det skjer igjen bør vaktene ta dette fra de og tømme det ut. Ble også foreslått at vi skriver en notis om dette i nyhetsbrevet eller i skrivet som Victor holder på med som sendes til alle foresatte og gir beskjed om at energidrikker som burn ol ikke er ønsket på elevkveld/skole arrangement. Legger ved en artikkel fra dagbladet om slike drikker: http://www.dagbladet.no/2011/05/31/nyheter/utenriks/helse/forskning/16733687/

 
===TV-aksjonen - evaluering:===
Evaluering utsatt til neste møte.

===Anti mobbegruppe===
Vi ble enige om at vi tar et møte i januar. Til da ville Johnny undersøke litt nærmere hva som ligger i programmene Olweus og Zero og om dette er noe som kan passe for skolen vår.
Vi kan også tenke på alternative navn til den tid.

Referent: Irene Mo Sætre