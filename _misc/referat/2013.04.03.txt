==Fremmøte==

===Tilstede===
*2. trinn: Liv Pettersen
*3. trinn: Tove Hanselmann
*4. trinn: Victor Nystad
*5. trinn: Irene Mo Sætre
*6. trinn: Vibeke Birkeland

==Saker==

===Gjøkeredet===
Nærmiljøanlegg og dugnadsgruppen v/ 2. trinn Liv Pettersen og Therese Johannessen lager klart for søknad til Gjensidigestiftelsen. Vi var enige i at søknaden bør være klargjort før sommerferien.

===Skoleskyss===
Rektor har sendt oss en link til Tryg Trafikk sin veileder til hvordan søke om skoleskyss om barn har farlig skolevei. http://www.tryggtrafikk.no/filestore/Farlig_skolevei_veileder2.pdf
Områdene dette hovedsakelig gjelder pr i dag er for Øen og søre Erdal. Dette er informasjon som rektor også vil legge ut på netsiden til skolen.

===SFO toastjern===
Vi fikk mail i dag fra skolen om at noen foreldre har donert toastjern til SFO. Om FAU så sponser med 2 jern har de nok til å kunne opprettholde tilbudet i alle fall ut skoleåret. Tove går til innkjøp av 2 jern snarest.

===Skolebruksplanen===
Høringsuttalelsen fra Florvåg FAU er sendt rundt til alle medlem av FAU samt til rektor. Vi tok en siste kikk på den nå på møtet og det var ingen som hadde noe å tilføye. Høringsuttalelsen er nå sendt inn til kommunen pr mail. Det er også sendt kopi til alle partilederene samt til KFU. KFU vil også ta med de ulike FAU-ene sine hovedpunkt i sin uttalelse.
Denne uken har KFU møter med Ap (3. apr) Frp har avtalt via Tom å ha møte med oss i Florvåg FAU tirsdag 9 apr kl 19:30 i kommunehuset. Tom, Irene og Victor stiller. Om det er noen andre som ønsker å være med på dette møtet er det fritt frem!!
Høyre vil møte i KFU 16. april. 

===17 mai===
Det ble en kort gjennomgang av 17-mai-gruppen sitt arbeid så langt. Foreløpig er hovedarbeidsoppgaver fordelt. Utfordringen i år som andre år er å få kabalen til å gå opp uten at få får for mange oppgaver. Det ble foreslått å sende ut ranselpost med svarlapper hvor hver enkelt familie gir beskjed om de har planer om å være på skolen eller ikke (ja/nei).. Det er en spesiell langhelg i år og vi vet at mange har planlagt å reise bort. Av den grunn er vi redd for mange av de som settes opp på oppgaver til syvende og sist ikke har mulighet til å stille. Program og feiring må nødvendigvis settes opp etter hvor mange som kan «trå til». Det ble også foreslått å sette inn annonse i AV hvor vi ber om hjelp fra Florvågfolket generelt og håpe å vekke dugnadsånden hos folk flest for muligens å nå de som ikke har barn på skolen men som ønsker å feire dagen der.  

===Eventuelt===
*Vi har mottatt avvikrapport fra rektor for januar/februar. KFU har på sikt planer om å jobbe med disse i arbeidet med å belyse budsjettet for neste år. 
*Vi glemte å evaluere elevkvelden som var sist (dette ble utsatt på forrige møte)
*Mangler fremdeles «revisor»…


Referent: Irene Mo Sætre