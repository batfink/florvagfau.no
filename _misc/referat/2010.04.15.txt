==Tilstede==

* Øystein Solheim
* Victor Nystad
* Kåre Sletten
* Therese Sandvik
* Laila Vindenes
* Ine Sture

Fravær:  Janicke Andersen, Therese Glesnes  . 

==Kommentarer saker fra forrige møte 02.02.2010==

===[[Referat:2010.02.02#Klasselister|Klasselister]] ===

Klasselistene er ajourførte. Berit Næss Haugland har gjort en kjempejobb. Alle fikk utlevert lister på møtet for alle klassene.

===[[Referat:2010.02.02#Skidag_fra_Haugland_til_Lien_p.C3.A5_Ask_11.02.10|Skidag]]===

 Laila Vindenes tilbakemelder at det hadde vært en topp dag for hele skolen. De takker FAU for bidrag som gjorde turen mulig.

===[[Referat:2010.02.02#Foreldreunders.C3.B8kelse_p.C3.A5_Ask.C3.B8yskolene_2010..E2.80.A8|Foreldreundersøkelse i Askøyskolene 2010-05-02]]===

Foreløpig svarprosent var 19% ifølge Vindenes. Det har ikke blitt gjort noe spesielt fra FAU sin side dette året for å få økt deltakelse. En diskuterte om det ville være mulig med en premiering av den klassen på skolen som hadde høyest svarprosent. Da en ikke har gått ut med dette fra starten av, og vi kan ha foreldre/foresatte som kanskje ikke finner sitt passord og dermed ikke nå kan delta, utsetter en dette til neste års undersøkelse.  

''Konklusjon:   FAU vil oppfordre det kommende FAU om at de tenker på en mulig premiering av beste deltakende skoleklasse ved undersøkelsen i 2011.''

==Saker==

===FAU deltakelse===

Det er nå en ordning hvor det kun er 1 av de 3 foreldrekontaktene fra hvert trinn som deltar aktivt. Denne endringen skjedde for noen år siden. 
Dette året har det vært utfordringer i forhold til deltakelse, og dette er bakgrunn for at saken kommer opp på møtet. Og en stiller spørsmål om det ikke bør være flere i FAU.

''Konklusjon:   2 representanter fra hvert trinn deltar aktivt i FAU.
En tilrettelegger for 1-2 samlinger årlig der alle klassekontaktene innkalles. Det er viktig at alle får vite hvilke oppgaver og program som skal gjennomføres i FAU. På denne måten blir det tydeligere hva som forventes og hvilke oppgaver det er ønskelig at en deltar på. Referat fra møtene skal sendes til alle klassekontaktene på hvert trinn.''

''En anbefaler en samling med alle klassekontaktene som er valgt allerede før ferien. Dette for at oppgaver og forventninger skal være tydelig. I tillegg vil en kunne komme mye raskere i gang etter ferien. En tar saken opp på møte etter endt skoleår. En ønsker å ta dette opp med de andre klassekontaktene som ikke har vært aktiv i selve FAU dette skoleåret. Dette for om mulig få frem synspunkter og innfallsvinkler som kan være viktig i det videre arbeidet.''

===17 Mai===

Det blir 17. mai i år også!  Kåre Sletten har deltatt på et møte med representanter fra skolekorps og fotball.

De er enig om følgende oppgavefordeling: 
* Korpset har ansvar for KAFE
* Fotball ansvar for SALGSBODER
* FAU overordnet ansvar for å ønske velkommen, og den høytidlige delen av programmet samt leker for barna.

''Konklusjon: Kåre Sletten og Victor Nystad tar en gjennomgang av anlegget med Nicolai Sigvathsen. Victor Nystad snakker med Endre Dåvøy om han kan dirigere barna. Han må da kunne være tilstede 1-2 øvelser med barna.
Laila Vindenes tar ansvar for at det øves inn et program til bruk for dagen. Dette gjelder sanger, dikt, tale osv. fra barna.''

Når det gjelder rigging opp/ned, skal det stille 5-6 personer fra (i alt 15-18 personer):  FAU, Fotball og korps. Der det er foreldre som allerede er aktive innen korps og fotball, skal det spørres blant de andre foreldrene. Det er ikke bare foreldre til fotball og korps som har ansvar for at det blir et flott arrangement den 17 mai!

* FAU ansvar for heising og firing av flagget.
* Det må skaffes premier til leker for barna som FAU har ansvar for.
* 5 trinn må bestemme om de som klasse ønsker å ha en salgs bod til inntekt for fremtidig klassetur i 7 trinn.
* Kåre Sletten hører med Arnfinn Solheim om han kan lede elevene gjennom den første delen av dagen før en går i toget.
* Da det er 2dre trinn som står ansvarlig for fotballen sin del av arrangementet, skal denne klasen ikke tillegges flere oppgaver.
*  Viktig å huske på nøkler, koder og annet som er nødvendig på den 17 mai.

===Maisha Mema===

Et supert arrangement gjennomført i år også. Været var på skolens side, og dette la en super ramme rundt dagen. Ny rekord i år med 59 runder!

===Trafikkdag===

Det er seint på året, og den tidligere tenkte dagen ser en ikke mulighet til å gjennomføre. Vi har fått midler, og bør gjøre noe. Forslag om en kan gjennomføre en ”våronn” på syklene for de eldste elevene. Vask stell og sjekk av sykler og utstyr.

''Konklusjon:  Therese Sandvik undersøker med Bo Andre Namtvedt om det er mulig for ham å komme til skolen en ettermiddag og ta en sjekk på sykler og gi en informasjon om hvordan alle bør gjennomgå syklene før en starter en ny sykkelsesong. Det ble ikke foretatt en konklusjon i forhold til søknad om midler til å arrangere ny trafikk dag kommende skoleår.''

===Farlig skolevei===

Laila Vindesnes informerer om at hun på vegne av skolen har sendt en purring i forhold til farlig skolevei.  

==Eventuelt==
* Rektor er fortsatt sykemeldt.
* Skolens personell skal på tur til Praha. Dette er starten på et 3 årig pedagogisk prosjekt de skal fordype seg i. Skolens personell har spart til denne studieturen i flere år.

===Nytt møte FAU===

Nytt møte den 11.05.2010  klokken 18.30.


''Ine Sture, <br>ref.''







  