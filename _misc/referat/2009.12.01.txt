==Tilstede==

* Therese 5 tr.
* Therese 7 tr.
* Kåre 4tr.
* Espen 1 tr.
* Victor 2.tr.
* Ine 6 tr.
* Rektor Helge Nilsen deler av møtet.


==Saker ==

=== Fremdrift FAU første halvår 09/10 ===

* Noen av undergruppene fungerer ikke godt nok. Mens andre er oppe og i full drift.
* Rektor savner den tette dialogen med FAU. Tidligere var dialogen mye bedre. Den nye måten en nå har organisert FAU på kan for rektor se ut til å skape større avstand enn ønskelig. Det er heller ikke god nok orden på innkalling og referater til møtene. Rektor synes det var enklere tidligere da han deltok fast på FAU møtene. Han stiller spørsmål om det er det mest formålstjenlige å legge alt ut på Origo. Bør vi legge mer ut på skolens egen hjemmeside?
* Fau gir en tilbakemelding på at det har vært rot i forhold til innkalling og referater, og at dette må skjerpes inn. Videre at det må tas en gjennomgang på de ulike gruppene og hvordan disse fungerer.

''Konklusjon: En ønsker å fortsette å gjøre bruk av Origo til å sette opp sakslisten. Men leder står ansvarlig for å sende den til rektor. Referent sender ut referat til alle medlemmene i FAU samt rektor.
Dataansvarlig i FAU står ansvarlig for å legge referatet ut på skolens hjemmeside i tillegg til Origo.''

===Julefest 2009===

* Dato for festen er satt til 16.12.2009. Skolen står for programmet/underholdningen ved at barna fremfører et julespill.
* En holder hele arrangementet nede i skolens gymsal. Juletregang ute.
* Klassekontaktene skaffer nok boller for sitt klassetrinn inklusive foreldre og søsken.  Ca. 60-80 boller fra hvert klassetrinn ut fra størrelsen. Bollene settes på langbord i gymsalen når en ankommer festen. Etter programmet kan alle forsyne seg av det de ønsker.
* Alle familiene sørger for å ha med seg kakao til sin familie/deltakere. Dette gjøres via infoskriv/ukeplan fra lærerne på skolen.
* En gjør bruk av det nye musikkanlegget på skolen til juletregangen ute. Rektor ordner dette med Nikolai Sigvathsen.
* Juletregang ute, Victor ansvar for organisering.
* Therese 5 trinn lager en invitasjon på rim som går ut i ranselposten til alle elevene.
* Therese 7 trinn spør om skolekorpset kan spille litt i forkant av festen.

''Konklusjon: Alle klassekontaktene står ansvarlig for å skaffe 2 personer til å sette opp alle stolene/bord før festen begynner, og for å få alle stoler/bord på plass etter festen.''

===Trafikkdag===

Pengene på vei inn på konto. Det er ok at vi utsetter gjennomføring av dagen til 2010.  Det er også mulig å søke midler via Trygg trafikk. En hadde opp hvorvidt en slik dag bare skal være for elevene i trinn 5-7, eller om en kan tenke dette som et helhetlig arrangement for alle trinn fra 1-7.

''Konklusjon: Therese 5 trinn tar kontakt med politiet for å få innspill på hvordan vi bør tenke aldersmessig på avvikling av dagen. Samt å få tips om hva som kan være lurt å ha fokus på.
En tar mål av seg å arrangere trafikkdag i løpet av mars/april 2010. Saken skal opp igjen i FAU i februar 2010 for en endelig konklusjon på hvilke klassetrinn som skal delta, og hvordan en ønsker at en arbeidsgruppe skal jobbe med arrangementet.''

===Finansiering av nærmiljøprosjekt, kurs===
Det skal avholdes et kurs om utforming av søknader om midler på Augustin 11.12.09. Kurset er på dagtid. Dersom en i FAU har mulighet til å delta, vil FAU kunne betale for kurset som koster kr.1650,-. 

''Konklusjon: Therese 5 trinn undersøker med sin arbeidsgiver om hun kan delta.''

===Samarbeidsprosjekt flere barneskoler vedrørende foredrag v/Håvard Tjora?===
Victor har fått en henvendelse fra Fredrik Staff v/Kleppestø barneskole som i samarbeid med Strusshamn, Kleppe, Kleppestø og Florvåg ønsker å arrangere en kveld med foredrag av Håvard Tjore ansvarlig for ”blanke ark” som gikk på tv 2. De ønsker å arrangere et felles seminar både for foreldre og personell på skolene. Dato for et slikt seminar er satt til 27.01.2010. Forberedelsesmøte er satt til 02.12.2009.

''Konklusjon: FAU  konkluderer med at Therese 7 trinn deltar på dette møtet. Dersom dette seminaret kan ses på som ett i en rekke av flere ulike metoder å jobbe med utfordrende ungdom/barn på, så er vi positiv til et slikt seminar. Therese får mandat til å formidle at dersom det bare er foredrag uten debatt for og imot metoden, så er vi ikke positive til videre samarbeid rundt dette seminaret.''

===Orientering KFU===
* Kåre sletten deltok fra Florvåg på forrige møte. Han opplyser at skolesjefen også deltok på dette møtet. Skolesjefen ønsket å lytte og lære i forhold til hva skolene og foreldregruppen i KFU var opptatt av.
* En av utfordringene i KFU er kontinuitet.
* Det skal være årsmøte i mars 2010. Har vi saker må disse meldes.
* Undervisningssjefen har opplyst at det skal kuttes i avdelingen, men at det ikke var endelig klart hvor store kutt det er snakk om. Et tall som ble oppgitt var ca 8 mill. innen Undervisningsavdelingen.
* Det skal gjennomføres Radon måling av alle skolene på Askøy.
* Skoleundersøkelsen som har vært ved alle skolene har ulik svarprosent fra skole til skole. Det kan se ut som om mindre skoler har klart å mobilisere bedre enn de større skolene. Noen skoler har faktisk vært oppe i en svarprosent på 78%. Tydelige trekk er at foreldre ikke er fornøyd med skolens takling av mobbe saker. I tillegg er de heller ikke fornøyd med tidspunkt på konferansetimer. Rektorene savner svar fra foreldrene på hva de synes om undersøkelsen. 

Referat fra møtet skal sendes ut til FAU ved alle skolene.

== Eventuelt ==

* Regnskap i FAU for 2008/2009 kan ikke godkjennes. Revisor har dialog med kasserer. De gjør de justeringer som må gjøres for å kunne godkjenne regnskapet. Det er ikke kasserer fra forrige skoleår som er årsak til at regnskapet ikke kan godkjennes før det er foretatt justeringer.
* Det er i et samarbeid mellom de 2 barnehagene i Florvåg og FAU ved vår skole sendt brev til Statens vegvesen i forhold til forholdene ved riksveg 563.
* Vei utbedring i Svartedalen er påbegynt. Det var ikke mulig å få fortauet over på motsatt side.
* Musikk på elevkvelden og ansiktsmaling. Elever fra 7 trinn har sagt seg villig til å gjøre dette. De gjør da bruk av egne pc maskiner og nett tilgang i forhold til musikk som skal spilles. Usikkerhet rundt tilgangen på nettet ved skolen. 
* Victor og Kåre sjekker dette før elevkvelden 02.12.09.
* Vi bør ta en gjennomgang av hvilke klassetrinn som skal ha ansvar for hvilke arrangement. Det kan se ut til at fordelingen av oppgaver er noe ulikt fra klassetrinn til klassetrinn. Videre er bestillingen til gruppene og oppfølgingen fra FAU ikke så bra som den burde være. Dette tas opp som sak på første møtet i 2010.

Neste møte 05.01.2010 klokken 18.30

''Ine Sture''