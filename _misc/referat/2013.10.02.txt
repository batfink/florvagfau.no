Referat FAU-møte onsdag 2.oktober 2013

==Fremmøte==

===Tilstede:===

1. trinn: Marthina Linton
2. trinn: Linda Bergsvik, Trude Vereide (Kom kl.18, endret møtetidspunkt hadde ikke nådd dem.)
3. trinn: Åshild P. Kråvik, Therese J. Johannessen
4. trinn: Marianne Hansen
5. trinn: Tonny Thers
6. trinn: Merete Sjåstad, Linda Sunde
Rektor Tone Sanne


==Saker==

===Godkjenning av referat===

Referatet ble gjennomgått og godkjent. Kommentar fra Tone: Det er fint å få referatet på e-post fordi det er arkiv-verdig. 


===Valg av referent===

Åshild P. Kråvik


===Status arbeidsgrupper 2013/2014===

====Politisk og trafikkutvalg====

Ansvarlig: 2. og 3. trinn. 3.trinn har to ansvar: kasserer og elevkveld. Tonny sender e-post til 2. trinn om at de må velge 1 som gruppeleder. De må forhøre seg med Kristin Risvand Mo og Hildegunn Gangsøy om de ønsker å bidra videre. Tonny ber om tilbakemelding på hvem som blir ansvarlig.

====TV-aksjonen====

Irene Krydsby er valgt til gruppeleder.

====17.mai-komiteen====

Marianne Hansen melder tilbake til Tonny hvem som blir gruppeleder fra 4. trinn. Tonny ordner en gruppeleder fra 5. trinn. Her blir det altså to gruppeledere.

====Julefest====

Marthina Linton (1. trinn) blir gruppeleder.  7. trinnet ved Linda N. Juvik må velge en ansvarlig for mellomtrinnets juleavslutning. Vi avklarte arrangementet: I år ordner foreldre med gløgg og pepperkaker som deles ut i hallen som velkomst før julefesten. Skolens framføring i gymsalen er juleavslutningen. Det blir ikke noe i klasserommene i etterkant. Dette er likt for alle klasser. 

====Elevkvelder====

Åshild Kråvik må få navn på vakter til elevkveldene fra alle klassekontaktene før høstferien. Tonny purrer på 5. klasse. Marianne purrer på 4. klasse. 7. klasse v/ Linda Juvik eller Vibeke Birkeland sender navn til Linda Sunde/Merete Sjåstad på 6.trinn. Påminning: klassekontaktene har ansvar for å minne foreldre på sitt trinn om å møte på arrangementer ca 2 uker før. Dette gjelder også  i forkant av elevkveldene.

====Nærmiljøanlegg/dugnad====

Marthina Linton blir gruppeleder. Tone informerer litt.

FAU har ønsket å få opp en gjøkerede-disse. Skolen er tilbakeholden på grunn av utbyggingsplaner og brakkene som kommer som mellomløsning. Tone hadde møte med arkitektene i går. Det er flott planer for uteområdet. Pga. at utearealsnormen ikke er oppfylt, må kvaliteten være bedre (som kompensasjon for areal).  Mye av skogen skal beholdes. Det var snakk om å søke om midler. Marianne skulle høre med Tom Ahmt. Anmerkning: Etter møtet fant Åshild et referat der det stod at frist for søknad til Gjensidigestiftelsen var 15/9. Det har vært snakk om å dele utgifter mellom skole og FAU (usikker på om det var lik fordeling). Skolen kan ikke bidra bl.a. pga utbyggingsplaner. 

Forespørsel fra skolen: Ønske om at FAU bidrar med dugnad for å få ryddet bort stien og pinner fra skoleplassen og nærområdet. Stein og pinner blir brukt i voldsom lek. Fotballbanen må også ses over etter at brakkene har kommet opp. Det skal asfalteres og ryddes fint rundt, men kanskje vi kan bidra med noe på en dugnad? Kanskje banen kunne trengt å rettes ut – gruses. Kunne det vært et samarbeid med fotballen? Kan vi fri til Sivert Waagen?

Det blir bestemt å ha en dugnad før 17. mai i hvert fall. 

====Hjelpegruppe====

Vi oppretter ikke noen gruppe. FAU-representantene skal hjelpe resten av foreldregruppen ved skolen. Vi tar saker når de kommer.


===Status samarbeidsutvalget + Tone har ordet=== 

Tone informerte om årshjulet. FAU fikk en forenklet utgave med relevant innhold for oss. Årshjulet legges også på skolens hjemmeside. 

Tone informerte om SU og SMU. SU og SMU holdes samme dag, samtidig. Det skrives et referat for SU og et for SMU etter møtet.  Vi må ha to representanter fra FAU. Marthina Linton stiller. Vi tror det er greit for Renate J. (1.trinn) å stille også. Hun stilte ved forrige møte. De neste møtene i år er 4. februar og 10. juni. 

Tone kommer gjerne på FAU-møter. Det har vært ulikt praksis tidligere. FAU ønsker at Tone møter på FAU-møter den første onsdagen hver måned. Saker som vi vil ta uten rektor tilstede, tar vi på slutten av møtet. 

Tilbakemelding skolen har fått om fellesforeldremøtet i fjor: Det tok tid. Tilbakemelding i foreldreundersøkelsen: Noen foreldre har savnet informasjon om ting som hva tilpasset opplæring er, og klagerett i saker. Skolen har valgt å heller gi ut skriftlig informasjon i et info-hefte for Florvåg skole. Det kom innspil om at heftet bør legges på skolens hjemmeside, og at ting foreldre har etterspurt info om, bør nevnes med 1-2 setninger på foreldremøtene ( i tillegg til at det står i heftet). 

FAU ber om at innkalling til foreldremøter  kommer minst 2 uker i forkant. 


===KFU Kommunalt foreldreutvalg Askøy===

Møtene er normalt hver andre onsdag i måneden. Tonny kommer med datoer. Vi fordeler månedene mellom klassene:

* 1.trinn – oktober
* 2a – november
* 2b – desember 
* 3. trinn – januar
* 4. trinn – februar
* 5. trinn – mars
* 6. trinn – april
* 7. trinn – mai
* Juni fordeler vi på vårsemesteret. 

Noter dere dato for den andre onsdagen i deres måned foreløpig.


===Saker til neste møte===

* Hvor legger vi i årets FAU oss i forhold til nettsider/nettbruk?
* Avklare med Renate om hun stiller på SU/SMU-møter.
* Antimobbeprogram. Hva har skolen av program/prosedyrer både i mobbing og avvik?
* Alle klassekontakter har med oversikt over foreldreoppgaver og hvem som får hvilke oppdrag. Vi samkjører/samler informasjonen.
* Andre innkomne saker til FAU.

Anmerkning: Etter møtet fikk vi vite at Linda Juvik og Vibeke Birkeland fortsetter som klassekontakter for 7.trinn. 

''Referent: Åshild P. Kråvik''