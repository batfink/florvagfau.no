
==Oppmøte==

===Tilstede===
* Ledelsen: Helge Nilsen
* 1. trinn: Therese Kristoffersen, Tom Ahmt
* 2. trinn: Øystein Solheim, Marianne Tveiten Knutsen
* 3. trinn: Tove Hanselmann, Victor Nystad
* 4. trinn: Janicke Andersen
* 5. trinn: Kåre Sletten
* 6. trinn: Therese Graawe, Kristine Basteson Særsted
* 7. trinn: Anne Tine Hiis Bergh

===Fraværende===
* 4. trinn: Helen Berg
* 5. trinn: Jannicke Saue Røyrvik
* 7. trinn: Linda Nilsen Juvik

==Orienteringssaker ved rektor Helge Nilsen==

===Utlyst rektorstilling===

Etter lang tids sykemelding er det klart at Helge Nilsens tid som rektor ved Florvåg Skole går mot slutten. Stillingen har vært utlyst, men har ikke generert ønsket respons. Stillingen vil derfor bli utlyst på nytt i flere medier og med lengre søknadsfrist.

===It’s learning===

It’s learning er en læringsplattform som har vært i bruk i ungdomsskolen en tid, nå har kommunen bestemt at barneskolene også skal ta det i bruk. Skolen vil inntil videre bruke skoleveven (skolens websider) til generell info, og it’s learning mot hjem og foreldre.

===Ringer i vann===

Ringer i vann har blitt hyret av Askøy Kommune for å forbedre læringsmiljøet på Askøyskolene gjennom en 4 årig handlingsplan. Les mer på http://askoyskolene.no/?navB=1&artID=418&print=1

==Øvrige orienteringssaker==

===Utbygging Øvre Hagen===

I forbindelse med planlagt byggeaktivetet i Øvre Hagen har FAU sendt [[Media:UtbyggingØvreHagen.pdf|brev til Tveit Arkitektkontor]] og anmodet om at det blir sett på alternative tilkomstmuligheter fremfor å ytterligere belaste veien foran skolen.

Saken førte til en generell diskusjon rundt trafikkproblemet i forbindelse med skolen med stadig økende trafikk kombinert med dårlige parkeringsmuligheter. Ved aktiviteter på kveldstid er det trangt om plassene, og mengden biler langs fortauet fører til stor misnøye blant naboene i tillegg til dårligere tilkomst for utrykkningskjøretøy. Som en løsning på dette problemet ble det stilt spørsmål ved om ikke trenerne kunne få nøkler til porten slik at skoleplassen kan brukes til parkering i det tidsrommet aktivitetene pågår. Dette punktet krever oppfølging opp mot skolens ledelse.

===Videoopptak, Jungelboken===

Flyttes til neste møte.

==Diskusjonssaker==

===SFO===

Det er misnøye blant mange foreldre med endringene i SFO, og mange føler at tilbudet har blitt dårligere. Noen har valgt å trekke barna sine ut fra SFO etter at søsken moderasjonen falt bort, og andre som tidligere har benyttet halv plass i forbindelse med turnusordning får ikke dette til å gå opp lengre fordi man må låse seg til enten formiddag eller ettermiddag.

''Vedtak: Saken tas videre til KFU.''

===7. Klasselistene===

Det rapporteres dessverre stadig om feil i klasselistene til tross for iherdig arbeid blant skolens ledelse om å innhente korrekt informasjon. Dette kan føre til at viktige meldinger ikke når frem, og seinest ved innsamlingsaksjonen var det flere som ikke hadde fått beskjed. En mulig løsning vil være om FAU får tilgang til å kontakte hjemmene via it’s learning.

''Vedtak: Victor sjekker med Nikolai om FAU kan få en egen konto i it’s learning.''

===Møtekalender===

''Vedtak: FAU møter fastsettes til første tirdag i måneden kl. 18.00 ut skoleåret''

===Søknader (kartlegging av finansieringsmuligheter)===

Det er et stort behov for å få gjort noe med lekeapparatene ved skolen, både når det gjelder restaurering av eksisterende installasjoner og tilføring av nye. Ballbinge ble nevnt som en mulig ny installasjon, dette har vist seg svært populært ved andre skoler på Askøy. Det må selvsagt avsjekkes med skolens ledelse om dette er mulig å få satt opp på skolens område, men en generell beregning av kostnadsrammer vil kunne iverksettes uavhengig av dette.
Finansieringsmuligheter gjennom fond og legat må kartlegges.

''Vedtak: Alle får i lekse til neste FAU møte å finne minst et sted der det vil være mulig å søke midler. Therese sjekker med sin bror om muligheter for å låne gravemaskin. Tom ser på kostnadsrammer rundt en eventuell ballbinge.''

===Regnskap (Kåre)===

FAU har de siste to årene slitt med regnskap som ikke er gjort opp, og det er ønskelig å få avsluttet og godkjent disse regnskapene. Dette gjøres normalt på skoleårets første FAU møte, men ble i inneværende skoleår bli utsatt for å gi kasserer tid og ro til en grundig gjennomgang.

''Vedtak: Regnskap for skoleårene 2007-08 og 2008-09 er godtkjent. Regnskap for skoleåret 2009-10 blir fremlagt til godkjenning ved neste FAU møte.''

===Trafikkdag===

FAU fikk i fjor 10.000 av fylkeskommunen til gjennomføring av trafikkdag. Noen av disse midlene ble overført til inneværende skoleår. FAU handlet inn sykkellykter etc. hos BOA Sykler på Juvik, og det hersker litt usikkerhet rundt om vi har flere varer i rest.

''Vedtak: Janicke sjekker med Bo Andre om vi har varer i rest''

==Eventuelt==

===Møteplikt 1. trinn===

I FAUs vedtekter står det at dersom et klassetrinn er delt i grupper skal alle grupper være representert i FAU. Dette punktet har imidlertid vært gjenstand for diskusjon p.g.a. måten Florvåg Skole har valgt å dele 1. trinn på, der de i enkelte sammenhenger - blant annet foreldre/skole relasjoner - opptrer som en stor gruppe. Det ble derfor enstemmig vedtatt å endre vedtektene slik at 1. trinn har 2 representanter i FAU på lik linje med de øvrige klassetrinnene. 

Vedtaket har tilbakevirkende kraft fra og med dagens FAU møte, og 1. trinn står derfor oppført med fullt fremmøte med sine 2 representanter Therese Kristoffersen og Tom Ahmt.

''Vedtak: Vedtektene skrives om (Victor tar ansvar for dette) og 1. trinn representeres heretter ved to foreldrenkontakter i FAU''

===Elevkvelder===

Elevkveld onsdag 17. november er utsatt til torsdag 18. Planleggingsmøte onsdag 10. november kl. 17.

===Saker til neste gang===

* Jungelboken videoopptak
* Juleavslutning
* Trafikkdag

''Victor Nystad, <br>ref.''