---
layout: default
title: 7. mars 2012
author: victor
---


* toc
{:toc}

Fremmøte
--------

### Tilstede

-   1. trinn: Liv Pettersen
-   2. trinn: Tom Ahmt
-   3. trinn: Aina Bondehagen, Victor Nystad
-   4. trinn: Irene Mo Sætre, Tove Hanselmann
-   5. trinn: Janicke Andersen, May Britt Dumben
-   6. trinn: May Britt Varø
-   7. trinn: Therese Graawe
-   Rektor Tone Sanne

### Fraværende

-   1. trinn: Solfrid Grindheim
-   2. trinn: Therese Kristoffersen
-   6. trinn: Eirik Jakobsen
-   7. trinn: Bjørn Rasmussen

Saker
-----

### Av og påstigning ved skolestart/slutt

FAU har foreslått skolepatrulje for å få slutt på uforsvarlig parkering
og farlige trafikksitiuasjoner ved skolestart. Rektor har dårlig
erfaring med dette fra andre skoler, der ungene ble utsatt for
utskjelling av foreldre med dårlige manérer. Hun vil ikke utsette ungene
våre for dette, men sier også at skolen ikke noe bedre alternativ. Det
ble stilt spørsmål ved om man kunne låse opp klasserommene tidligere,
slik at tilstrømmingen ikke trenger å være så konsentrert. Dette er det
ikke budsjett til, klasserommene blir åpnet 08.20 som før.

FAU har stilt spørsmålet ved om det er mulig å låse opp porten på
ettermiddagene slik at biler med tilknytning til kveldsaktiviteter kan
parkere på skolens område istedetfor å parkere langs fortauet og
blokkere tilkomst for uttrykningskjøretøy.

Rektor sitt svar er at det tidligere vært et problem med råning på
fotballbanen. Dette er hovedårsaken til at porten er låst på
ettermiddagene.

Janicke har vært i kontakt med politiet ang. trafikksituasjonen om
morgenen, og fikk beskjed om at de skulle ha kontroller ved samtlige
skoler på Askøy ved oppstart av inneværende skoleår. Dette har ikke
blitt gjennomført grunnet mangelende budsjett.

### Utbyggingen

Utbyggingen står litt på stedet hvil akkurat nå, fordi det trengs mer
penger. Det viser seg at de 94 mill. når har blitt til 140 eller kanskje
til og med 160. Skolen skulle bygges ut som en to parallellsskole, men
vi ønsker ikke å bygge skole som er full når den er ferdig.

Det blir derfor fremmet forslag om 3 parallell skole i mars. Dette
innebærer en skole med plass til 350 elever. Fordi kravet til uteareal
er 50m^2^ per elev, innebærer det totalt 16-17.000 m^2^ – det vil si at
alt området helt ned til veien må tas i bruk. Det er derfor snakk om å
løse ut 2 eiendommer nedenfor skolen. Da blir utearealet på 10.000m^2^.

#### Klassedeling neste år

Neste år blir det delt 1. trinn, mens de to trinnene på årets 2. trinn
slås sammen. Det er søkt om å få fortsette gruppeinndelingen på årets 1.
trinn, tilbakemelding skal bli gitt på dette mellom vinterferien og
påsken.

### Kinokveld

Janicke har vært i kontakt med Bygdekino, de er travel frem til juni.
Det finnes prosjekter og lerret på skolen vi kan bruke, så da kan vi
håndtere det selv. Vi må finne dato og gi beskjed til Berit slik at hun
kan gi beskjed til de som leier i god tid.

### Leirskole

Skolen har valgt Fagerli som leirskole. Rektor skal sende ut informasjon
om dette.

### Foreldreundersøkelsen

Foreldreundersøkelsen er sendt ut. Premie til den klassen som har høyest
svarprosent. Det er sendt ut 170 brev. Det er ikke mulig å få nytt
passord dersom dette mistes. På Erdal skole besvarer foreldre
undersøkelsen på vei ut fra foreldremøtet på en pc som står i gangen.
Dette vil vi også prøve på Florvåg Skole til neste år for å få opp
svarprosenten.

### Lekeapparater

Elevrådet vil gjerne ha utbedret humpete fotballbane, og ønsker seg nye
lekeapparater. Tom foreslår å kjøpe inn et kråkereir, der FAU og skolen
kan dele på utgiftene. Rektor understreker at det er strenge krav til
sikkerhet rundt det å sette opp lekeapparater, det er i utgangspunktet
ikke tilstrekkelig å bare invitere foreldre på dugnad. Tom har jobbet
både med oppsett av ballbinger og lekeapparat og er autorisert til
dette, så dette er ikke noe problem. Et kråkereir koster 16.000.

### Skolens økonomi

Askøyskolene skal spare inn 12.4 millioner! Florvåg sin andel av dette
er 550.000. Det blir ikke nødvendig med noen særlige innsparinger på
Florvåg Skole til tross for dette i forhold til fjoråret, fordi dette
beløpet tilsvarer omtrent budsjettøkningen for 2012. Dette går ikke
utover smartboards i klasserommene, fordi dette går på et eget budsjett.

#### Avvik

Ved korttidsfravær prøver man å ordne det internt, mens ved langvarig
sykefravær blir vikarer koblet inn. Skolen tar ikke inn vikarer før det
er gått 16 dager.

Når det går utover paragrafelever skal dette samles opp i løpet av en
måned og sendes inn som avvik. Dette er en måte å synliggjøre behovet
for ressurser.

Er det avvik hvis assistenter tas inn som lærer? Ikke hvis opplegget er
klart på forhånd, da er læreren den som er pedagogisk ansvarlig for
opplegget. Dersom assistenten må ta dette også rapporteres det som et
avvik.

### Skoleklokken

Skoleklokken går fem minutter for fort. Dette byr på problemer for
elever som "kommer for seint" selv om de er tidsnok. Det er visst ikke
helt enkelt å rette den, men det kan tas i forbindelse med at vi nå går
over til sommertid.

### Bosspann

Mange bruker skolen utenom skoletiden og i helgene, både hundeeiere med
hundeposer, og småbarnsforeldre med tomme kjekspakker. FAU foreslår å
sette opp bosspann. Rektor noterer seg det, og skal ta det opp.

### Svømmeundervisning

Er svømmeundervisningen pålagt, eller er det et gode? Tilbudet vi har er
etter skoletid, og felles transport er et problem. Er dette skolen sin
oppgave, eller foreldrene sin oppgave å skaffe transport? Er det ikke et
krav at ungene skal lære å svømme? Kan det i så fall legges på
foreldrene? Svømmeundervisning burde vært en del av
gymnastikkundervisningen. Tas videre til KFU.

### Kurskveld

FAU har som vi har tatt opp tidligere planer om å gjennomføre et kurs
for foreldre i regi av Barnevakten med tema "digital mobbing". Dette vil
koste oss 5000 kroner. Barnevakten har ledig kapasitet, vi må bare finne
dato. Kurset kan holdes i gymsalen. Påmelding bør være bindende.

### Innkjøp av lyskastere til elevkveldene

To lyskastere fra Endre Dåvøy ble testet ut på forrige elevkveld.
Enstemmig vedtatt å kjøpe de inn. Med stroben vi har fra før, har vi da
et veldig bra lysanlegg etterhvert. Neste punkt på listen blir en litt
mer robust løsning på musikken enn Spotify med reklamepauser og brudd i
lydstrømmen ved ustabil internett-tilgang. Victor undersøker og fremmer
forslag om hva dette kan være.