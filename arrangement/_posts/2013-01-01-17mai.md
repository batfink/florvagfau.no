---
title: 17. mai
layout: default
---

**Denne kokeboken er laget i 2016, basert på erfaringer fra dette året, og oppsamlet informasjon fra tidligere års arrangementer. Kokeboken er ingen fasit for arrangementet, men en oversikt basert på tidligere gjennomføringer.**

**17.mai-komiteen står hvert år fritt til å endre på arrangementets form og detaljer i planlegging og gjennomføring.**


## Program 

- Flaggheising kl. 08.00
- Oppmøte elever: 09.45
- Skolens program / skolekor: 10.00-11.00
- Toget går: 11.00
- Kafé og boder holder åpent mellom: 12.00-14.00

Opprigg gjøres normalt 16. mai på ettermiddagen.   
Nedrigg gjøres umiddelbart etter arrangementet er over. 


## Organisering

FAU, Florvåg Skoles Musikkorps og Askøy Fotballklubb samarbeider om arrangementet på skolen på 17. mai. 
Arrangementet er en dugnad, og vi er avhengige av at flest mulig deltar slik at arbeidsbyrden blir jevnt og rettferdig fordelt. 

Skolen forbereder programmet som elevene fremfører. 

## Fotballen 

Fotballen har hovedansvar for bodene.  
Fotballen får inntektene fra bodene, som deles med FAU.  

### Boder: 
Lykkehjul, luftgevær, bokser, blomsterbod (lodd), gassballonger, fiskedam. 

### Oppgaver:
- Kjøpe inn premier til bodene. Premier kjøpes hos Schutz (http://www.schutz.no) på Storebotten.
- Planlegge organisering av boder: Antall boder, hvilke aktiviteter, nødvendig utstyr, og nødvendig bemanning per bod. 
- Være hovedansvarlig for opprigg og nedrigg av bodene.
- Finne nøkkelpersoner til oppgaver som hører til bodene. 
- Ordne vekslepenger til bodene. 
- Nytt fra 2016: Hovedansvarlig for salg av bonger / organisering av bongesystem, inkludert innkjøp av bonger og organisering av bankterminaler. 

### Kontaktperson:
Fotballen må stille med én ansvarlig kontaktperson som deltar på møter med 17.mai-komiteen, og som koordinerer og planlegger fotballens arbeidsoppgaver. 
I 2016 var kontaktperson: Arild Knudsen 922 06 962
Normalt skal kontaktperson være en representant for fotballen som har elev på 2. Trinn 

## Musikken 
Musikken har hovedansvaret for kafeen, samt musikk i toget og utlevering av program i bygden.  	
Musikken får inntektene fra kafeen, som deles med FAU.  

### Kafeen:
- Gjøre nødvendige innkjøp til kafeen.
- Se til at kafèen har det den trenger av utstyr. 
- Finne nøkkelpersoner til oppgaver som hører til kafèen. 
- Ordne vekslepenger til kaféen. 
- Være hovedansvarlig for opprigg og nedrigg av kafeen, inkludert bord og stoler, pynt, salgsområde og køsystem.


### Musikk i toget:
Florvåg Skoles Musikkorps skal også arbeide for å skaffe korps til toget. Dette planlegges i god tid i forkant. Dersom det ikke finnes nok musikanter tilgjengelig i korpset fra Florvågs krets, bør korpset forsøke å supplere med å rekruttere andre musikanter for denne anledningen (foreldre, tidligere korpsmedlemmer etc.). 

### Distribusjon av program:
Musikken lager og distribuerer programmet for 17.mai til alle husstander i Florvåg. 
Musikken sørger også for å levere programmet for Florvåg til Askøyværingen i tide før fristen. 

### Kontaktperson:
Musikken må stille med én ansvarlig kontaktperson som deltar på møter med 17.mai-komiteen, og som koordinerer og planlegger musikkens arbeidsoppgaver.  
I 2016 var kontaktperson: Ørjan Sture 918 43 262



## FAU 

Innad i FAU ligger ansvaret for 17.mai hos klassekontaktene fra 4. og 5. trinn.  
FAU har et overordnet ansvar for planlegging og koordinering av arrangementet på skolen.  
FAU kaller inn til møter i 17.mai-kommiteen, og er ansvarlig for å planlegge bemanningen av hele arrangementet.

FAU har kommunikasjon med skolen om elevenes program / samkjører programmet med skolen. 

### Vaktlister: 

FAU skaffer vakter til boder, kafé, bongesalg og gratisleker, samt kakebaking. 
Dette organiseres på den måten at alle foreldre på skolen bidrar med en liten oppgave hver. 

Avkryssingslister leveres ut til alle foreldre, hvor man blir bedt om å sette seg opp på en eller to oppgaver, eller melde fra dersom man ikke kan stille. 
FAU lager vaktlister basert på tilbakemeldinger fra avkryssingslistene. 

Oppgavene blir deretter distribuert til alle foreldre via ranselpost, i god tid før 17. mai. 

Oppsett for avkryssingslister og fordelingslister bør videreføres fra ett år til neste automatisk.

### Fordeling av foreldreoppgavene:
- Boder, første vakt: 13-15 vakter 
- Boder, andre vakt: 13-15 vakter 
- Opprigg boder: 8-10 stk
- Nedrigg boder: 6-8 stk 
- Kafé, tidlig vakt før åpning: 4-5 stk
- Kafé, første vakt: 10-12  vakter
- Kafé, andre vakt: ca. 6  vakter
- Opprigg kafé: 6-8 stk 
- Nedrigg kafé: 6-8 stk
- Gratisleker, første vakt: minst 4 vakter
- Gratisleker, andre vakt: minst 4 vakter
- Baking: 35-40 (38 stk i 2016)

### Gratisleker: 
- De siste to årene har FAU arrangert gratisleker på fotballbanen. Dette har vært en stor suksess som bør videreføres. 
- I 2016 var det potetløp, sekkeløp og tautrekking. 
- FAU skaffer vakter til gratislekene. 
- Kjøper inn premier til gratislekene hos Schutz (http://www.schutz.no).
- Rigger opp med telt og bord. 
- Oppmerking av baner. 
- Forslag til neste år: Premie etter fullført tre aktiviteter, istedenfor etter hver utførte aktivitet. Kan vurderes. 

### Andre oppgaver:
- Skaffe dirigent til skolekoret (de siste årene har dette vært Karine Heggholmen). 
- Skaffe konferansier (dersom denne oppgaven ikke gjøres av elever). 
- Skaffe musiker til å bidra i programmet (de siste årene har dette vært Tyra Andrea Sture, kornettist). 
- Kjøpe blomster / gavekort til de som skal ha takk. 
- Takke skolens elever og de som har bidratt spesielt, på slutten av skolens program. 
- Heise flagg (kl. 08.00) og senke flagg (kl. 20.00). Flagget får man i skolens resepsjon.
- Skaffe bjørk og flagg til pynting utenfor. Flaggene ligger på FAU sitt lager. 
- Sørge for nøkler og tilkomst til skolen på morgenen 17. mai, samt til opprigg dagen før.
- Organisere flaggborg med 7. trinn, fremst i toget. 
- Finne frem skolens fane. Skaffe noen til å bære fanen. Nøkkel til faneskapet får man i skolens resepsjon. 
- Skaffe noen til å gå fremst i toget, og som passer på at tempoet holdes nede. 
- Rigge opp og ned lydutstyr for kor og konferansierer. CD med musikk må man sørge for å få fra skolen. Miksepult og høyttalere ligger på FAUs lager, mikrofonstativ og CD-spiller låner vi fra scenen i gymsalen. I tillegg må man finne en egnet person til å kjøre lyden på selve dagen. 


## Tidsplan for FAU

Høsten
: 17.mai-ansvarlige i FAU bør møets og begynne planleggingen så snart som mulig, helst ved starten av skoleåret. 

Januar / februar
: Kalle inn til første møter i 17.mai-kommiteen, sammen med musikken og fotballen. 

Tidlig mars
: Avkryssingslister deles ut til alle foreldre. 

Mars / april
: Oppgaver planlegges og vaktlister organiseres. 

Slutten av april / tidlig mai
: Oppgavelister distribueres til alle foreldre. 

Mai
: Jevnlige møter i komiteen.  
: Planlegging av alle detaljer. 

## Dokumenter

- [Arbeidsliste 17. mai 2016](/filer/arbeidsliste-17mai-2016.docx) (word)
- [Oppgaveliste 17. mai 2016](/filer/oppgaveliste-17mai-2016.xlsx) (excel)
- [Oppgaveliste 17. mai 2016](/filer/oppgaveliste-17mai-2016.pdf) (pdf)


