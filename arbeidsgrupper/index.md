---
title: Arbeidsgrupper
layout: default
---

* toc
{:toc}

FAU er delt inn i flere arbeidgrupper, der hver gruppe har sitt ansvarsområde. Ifølge vedtektene trenger ikke medlemmer i en arbeidsgruppene nødvendigvis være hverken klassekontakter eller med i FAU selv om dette er mest vanlig. Dersom gruppen ledes av en forelder som ikke er med i FAU, kan han eller hun delta på møtene etter behov.

## Hjelpegruppen

### Hvem er vi?

Høsten 2012 besluttet FAU å opprette en egen gruppe som skal jobbe med temaet mobbing. Vi sitter i FAU og har taushetsplikt etter reglene som gjelder for FAU medlemmer. 

#### Bakgrunn for opprettelse av gruppen:

Mobbing kan defineres slik: " Det er mobbing når en person gjentatte ganger og over tid utsettes for negative handlinger. Dette kan dreie seg om trakassering, plaging, utfrysing, sårende erting o.l."
Det er typisk for situasjonen at offeret ikke er i stand til å forsvare seg. Dersom partene som står mot hverandre er like sterke eller det handler om enkeltstående episoder, defineres det ikke som mobbing. 

I følge opplæringslova §9a har alle elever i grunnskoler og videregående skoler rett til et godt fysisk og psykososialt miljø som fremmer helse, trivsel og læring.
 
På Florvåg skole viser statistikken (elevundersøkelsen) at det er lite mobbing.
Skolen har også mange tiltak for å fremme et positivt og inkluderende skolemiljø. Skolens egen handlingsplan for positivt skolemiljø finnes på: www.florvag.skole.no  under skoleinfo og positivt skolemiljø.   
 
Florvåg skole har som mål at:

* Alle skal oppleve Florvåg skole som et kjekt sted å være 
* Ingen skal oppleve mobbing og/eller krenkende atferd på skolen
 
Dette er mål som vi foreldre ønsker å hjelpe til for å nå. Derfor har vi opprettet en hjelpegruppe som kan bistå foresatte og elever som har opplevd og opplever at barna deres ikke har det bra på skolen.   
 
Hjelpegruppen har kunnskap om hvordan skolen skal håndtere henvendelser om mobbing, og vi vet hva foreldre og elever kan forvente fra skolens side i slik situasjoner. Derfor kan vi i hjelpegruppen støtte eller gi råd om hvordan man kan gå frem hvis noen opplever at eleven ikke har det bra på skolen. Alle skal behandles likt og elever skal få hjelp uansett hva som skjer i skoletiden (ref AV 20.11.12)

### Vi kan:

* bistå foreldre/elever med informasjon om hvordan de kan gå frem hvis de opplever mobbing/plaging evt andre negative forhold på skolen som de synes er vanskelige å takle alene.
* om ønskelig bistå foreldre/foresatte på møter med skolen. Vi kan på møtet for eksempel hjelpe med å skrive referat,være med som observatør eller legge frem en sak dersom det er ønskelig.
*hjelpe til med å sikre at skolens handlingsplan blir benyttet når foresatte og/eller elever tar opp  problemer med mobbing eller plaging
*bare bistå de som selv tar kontakt og ber om hjelp.
 
Hjelpegruppen ønsker også å følge med på resultatene fra elevundersøkelsen og foreldreundersøkelsen der mobbing er noe av det som undersøkes.

### Linker til nettsider med relatert informasjon:

* <http://www.elevsiden.no/atferd/1098242831>
* <http://www.florvag.skole.no/files/2012/09/positivt_skolemiljo.pdf>
* <http://www.fug.no/>


## Politisk og trafikkutvalg

Arbeider for sikker skolevei og skolepolitiske saker/utbygging opp mot relevante organer. Består av 2. og 3. trinn. Arbeidet pågår hele året. Denne gruppen har blant annet ansvaret for trafikksikring og trafikkdagen. 

## TV Aksjon

Ansvarlig for innsamling i Florvåg. Består av 4. og 7. trinn, og begynner arbeidet sitt i månedsskiftet september/oktober hvert år. 

## 17. mai

Ansvarlig for arrangering av 17. mai feiringen på Florvåg Skole i samarbeid med Askøy Skolebrass og Askøy Fotballklubb. Består av foreldre ved 4. og 5. trinn. 

## Julefest

Ansvarlig for julefesten i samarbeid med skolen. Består av 1. og 5. trinn.

## Elevkveld

Arrangerer elevkveldene på skolen. Består av 3. og 6. trinn. 

## Nærmiljøanlegg/dugnad

Ansvarlig for søknader til kommunen + organisering av dugnad, og består av 2. trinn. 